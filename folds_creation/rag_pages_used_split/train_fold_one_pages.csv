filename,page number,page text
Dagopname,page_1,"Title: De dag van de opname
Op het afgesproken tijdstip kunt u zich melden bij de receptie in de centrale hal. Eventueel kan een vrijwilliger van de gastenbegeleiding u naar de verpleegafdeling begeleiden. In het ZGT-ziekenhuis wordt gemengd verpleegd. Dit betekent dat mannen en vrouwen op één kamer liggen. Voordat u naar de behandelkamer of operatiekamer wordt gebracht, vinden er een aantal voorbereidingen plaats zoals: 
- Een anamnese gesprek. 
- Het eventueel controleren van temperatuur, pols en bloeddruk.

Title: Na de behandeling
Na de behandeling of operatie komt u terug op de dagopname. De verpleegkundige zorgt ervoor dat de pijnstilling na de behandeling of operatie voldoende is. U krijgt als u voldoende hersteld bent wat te eten en te drinken op de dagopname. Wanneer u weer naar huis kunt, wordt in overleg met u, uw contactpersoon gebeld. Wanneer u nog geen afspraak heeft voor nacontrole op de polikliniek, zorgt de verpleegkundige dat dit geregeld wordt. Verder krijgt u op de afdeling dagopname ontslaginstructies voor thuis mee.

Title: Belangrijk om te weten
Op de afdeling dagopname is er geen bezoekregeling. Voor de rust en privacy van u en andere patiënten mag uw begeleider in principe niet op de kamer wachten (na de) behandeling of operatie. Uw begeleiding kan eventueel elders in het ziekenhuis wachten. U kunt uw mobiele telefoon gewoon gebruiken. Het ZGT-ziekenhuis maakt gebruik van gratis Wifi.

Title: Wat te doen bij complicaties thuis?
Doen zich na de behandeling of operatie problemen voor, dan kunt u de eerste 24 uur contact opnemen met de dagopname. Bereikbaar van maandag tot en met vrijdag van 8.00 tot 17.30 uur. 
- Locatie Almelo, telefoonnummer 088 708 36 67. 
- Locatie Hengelo, telefoonnummer 088 708 55 13. Heeft u klachten en/of vragen die niet kunnen wachten tot de volgende werkdag, dan belt u met de afdeling spoedeisende hulp, telefoonnummer 088 708 78 78.

Title: Veiligheid
ZGT ziet veiligheid als basisvereiste voor goede zorg en dienstverlening. Alle patiënten kunnen er op vertrouwen dat zij veilige en goede zorg ontvangen. In het teken van de patiëntveiligheid en om fouten te voorkomen worden een aantal zaken meerdere keren gecontroleerd. Dit gebeurt door verschillende medewerkers. Zo controleren zij onder andere uw naam, geboortedatum, medicijngebruik en voor welke behandeling of operatie u komt.

Title: Huisregels
ZGT verleent u de best mogelijke zorg. Om dat goed te laten verlopen hanteert ZGT een gedragscode en huisregels. Op zgt.nl/huisregels leest u hierover meer.

Title: Suggesties en klachten
Wij vinden het belangrijk dat patiënten en bezoekers tevreden zijn. Toch kan het voorkomen dat u niet tevreden bent over hoe het in ons ziekenhuis gaat. Als u klachten heeft over uw verzorging, behandeling of hoe er met u wordt omgegaan, bespreek dit met de persoon om wie het gaat of iemand van de afdeling. Zo kan de klacht of het probleem misschien direct worden verholpen. Ook kunt u gebruikmaken van onze klachtenregeling. Kijk op onze website voor meer informatie. zgt.nl/uwmening

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Afdeling 4 west Neuro Care Unit (ZGT Almelo),page_0,"Title: Afdeling neurologie/Neuro Care Unit, 4 West, route 4.4.
Uw naaste/familielid/kennis is opgenomen op de Neuro Care Unit (NCU). Op deze unit verblijven patiënten met neurologische aandoeningen in de acute fase. Dit houdt in dat de patiënt de eerste dag(en) extra geobserveerd wordt, onder andere door middel van monitorbewaking. De Neuro Care Unit is een onderdeel van de afdeling neurologie. Op deze afdeling liggen patiënten met neurologische aandoeningen (ziekten van de hersenen en het zenuwstelsel).

Title: Uw contactpersonen op de afdeling
Uw aanspreekpunten op de afdeling zijn de verantwoordelijke verpleegkundige, verpleegkundig specialist en medisch specialist. Gegevens over deze mensen zijn te vinden op het whiteboard op de patiëntenkamer.

Title: Contactpersoon
Graag zien we dat er één familielid/naaste optreedt als contactpersoon. 
- Gelet op uw privacy van uw naaste geven wij alleen informatie aan de contactpersoon. 
- Personen die niet als contactpersonen staan genoteerd worden doorverwezen naar de contactpersoon. 
- Doel van deze afspraken is om te vermijden dat er informatie langs elkaar heen loopt. Heeft u door welke reden dan ook het idee dat dit niet op de juiste manier verloopt maak dit bespreekbaar. Tijdens het bezoekuur staat de verpleegkundige u te woord. Tijdens dit gesprek kunnen er verschillende onderwerpen aan bod komen: ziekte verloop, mogelijke gevolgen van de ziekte, multidisciplinair overleg (MDO) vervolgbehandeling en verwachtingen van de familie. Bij bijzonderheden wordt u altijd gebeld.

Title: Bezoektijden
Per bezoekmoment maximaal 2 bezoekers aan bed. Het bezoekmoment is elke dag van 13.30 tot 14.15 uur en van 18.00 tot 19.30 uur. Informatie voor de patiënt:

Title: Hoofdbehandelaar
Bij opname op de Neurocare Unit /neurologie heeft u een neuroloog als hoofdbehandelaar. De hoofdbehandelaar is tijdens uw hele verblijf verantwoordelijk voor de zorg. Op maandag wisselt de hoofdbehandelaar. In de avonden en nachten neemt een dienstdoende neuroloog de hoofdbehandelaar waar. De naam van de hoofdbehandelaar staat op een whiteboard in elke patiëntenkamer. Als u bekend bent bij een neuroloog wil dat dus niet zeggen dat die neuroloog u tijdens de opname behandelt. Binnen de afdeling neurologie zijn ook verpleegkundig specialisten werkzaam. Zij hebben zowel medische als verpleegkundige kennis. De verpleegkundig specialist maakt samen met de neuroloog het behandelplan. Dit wordt besproken met de patiënt. U of contactpersoon kan zelf ook een gesprek aanvragen met uw behandelaar. De verpleegkundige zal deze gesprekken plannen.

Title: Patiënten identificatie/veiligheid
Er wordt op meerdere momenten naar uw naam en geboorte datum gevraagd. Dit wordt gedaan om de patiënten veiligheid te borgen zodat de juiste behandeling en/of onderzoek op het juiste moment wordt uitgevoerd bij de juiste patiënt.

Title: Informatie
In de eerste dagen van uw opname komt er veel informatie op u en uw familie af. In de informatiemap; CVA Keten Twente kunt u deze informatie teruglezen. Informatie over de globale dagindeling kunt u vinden op het whiteboard op de patiëntenkamer."
(Langdurig) gebroken vliezen,page_0,"Title: (Langdurig) gebroken vliezen
Als de vliezen gebroken zijn, bij een zwangerschapsduur van 37 tot 42 weken, kan het zijn dat de weeën nog even op zich laten wachten en de bevalling dus nog niet begint. De kans is wel groot dat u spontaan weeën krijgt binnen 24 uur. In deze folder leest u wat u kunt verwachten en wat u kunt doen wanneer uw vliezen gebroken zijn.

Title: Vruchtwater
Het vruchtwater is normaal gesproken helder/grijs-wit van kleur met witte vlokjes erin. Wanneer er bijmenging van ontlasting van de baby optreedt kan het vruchtwater groen of bruin verkleuren. Een rode verkleuring ontstaat door bijmenging van wat bloed. Het vruchtwater wordt steeds opnieuw aangemaakt, dus u kunt steeds een beetje vruchtwater blijven verliezen, nadat de vliezen zijn gebroken.

Title: De functie van het vruchtwater
Het vruchtwater maakt onder andere groei en beweging mogelijk van de baby, net zoals adembewegingen, drinken en slikken. Als de vliezen zijn gebroken, is er minder vruchtwater aanwezig.

Title: Risico’s
Het breken van de vliezen geeft een verhoogde kans op een infectie in de baarmoeder. Dit komt omdat de natuurlijke afscherming voor de buitenwereld die de vliezen aan de baarmoeder biedt, nu verbroken is.

Title: Adviezen
Zijn uw vliezen gebroken? Dan adviseren wij u, om bijvoorbeeld het risico op infectie te verkleinen, het volgende te doen: 
- Drie keer per dag rectaal uw temperatuur meten; 
- Verwissel regelmatig uw kraamverband (altijd na toiletbezoek); 
- Geen tampons gebruiken; 
- Geen geslachtsgemeenschap; 
- Ga niet zwemmen of in bad (douchen mag wel).

Title: Contact opnemen
Wij vragen u contact op te nemen als: 
- Uw temperatuur hoger dan 37,8o C is; 
- Uw vliezen breken vóór uw 37e zwangerschapsweek; 
- Uw vliezen breken wanneer u om medische reden in het ziekenhuis moet bevallen; 
- Uw vruchtwater niet helder is; 
- U zich ziek of niet lekker voelt; 
- U uw baby onvoldoende voelt bewegen; 
- Bij de laatste controle het hoofdje niet was ingedaald.

Title: Langdurig gebroken vliezen
Wij spreken van langdurig gebroken vliezen wanneer de vliezen langer dan 24 uur gebroken zijn. Dit is een reden om in het ziekenhuis te bevallen. Voor, tijdens en na de bevalling houden wij uw conditie en die van uw baby in de gaten. Binnen 24 tot 48 uur na het breken van de vliezen wordt u opgenomen op de afdeling geboorte. Daar wordt gestart met het inleiden van de bevalling. Meer informatie vindt u in de folders “Inleiding van de baring” en “Bevalling en kraambed”. Bij controle of bij opname in het ziekenhuis kunt u het volgende verwachten: 
- De indaling van de baby wordt uitwendig bepaald, soms volgt een echo; 
- Er wordt een CTG (cardiotocogram) gemaakt om de conditie van de baby en de weeën activiteit te beoordelen; 
- Vaak wordt het vruchtwaterverlies beoordeeld door onderzoek. Hierbij letten we op geur en kleur van het vruchtwater; 
- Er wordt een vaginakweek afgenomen en zo nodig wordt de urine onderzocht; 
- We meten uw temperatuur en polsslag; 
- Een inwendig onderzoek wordt in principe niet verricht, om de kans op infectie te beperken."
Acupunctuur  (Nocepta),page_1,"Title: Vragen
Als u voorafgaand aan uw behandeling medisch inhoudelijke vragen heeft óf vragen heeft over bijwerkingen na een behandeling anders dan genoemd in de folder, dan kunt u gebruik maken van het telefonisch spreekuur van Nocepta op maandag t/m vrijdag tussen 11:00 en 12:00 uur  088-708 7060. Het secretariaat is op werkdagen te bereiken van 08:30-12:00 uur en van 13:00-15:30 uur op  088-708 5080.

Title: Nacontrole
In overleg met u wordt een afspraak voor de volgende behandeling gepland. Tijdens deze afspraken bespreekt u het resultaat van de behandeling.

Title: Vergoeding
Acupunctuur wordt niet vergoed vanuit de basisverzekering. U betaalt de kosten van € 55,60 vooraf aan de behandeling bij de secretaresse van de polikliniek Pijnbestrijding. Er staat een pin automaat bij de receptie. U krijgt een nota mee voor declaratie bij uw zorgverzekeraar. De vergoeding van de zorgverzekeraar is afhankelijk van hoe u verzekerd bent. Informeert u daarom vooraf bij uw zorgverzekeraar of deze behandeling wordt vergoed."
Bipolaire enucleatie van de prostaat,page_3,"Title: Tot slot
Deze folder betreft een algemene voorlichting en is bedoeld als extra informatie naast het gesprek met uw behandelend specialist. Bijzondere omstandigheden kunnen tot wijzigingen aanleiding geven. Dit zal altijd door uw behandelend specialist aan u kenbaar worden gemaakt. Bij vragen kunt u contact opnemen met de polikliniek urologie.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Activiteitentherapie,page_0,"Title: Activiteitentherapie
Een ziekenhuisopname is meestal geen prettige tijd. U kunt last hebben van lichamelijke klachten en beperkingen, pijn, problemen met uw geheugen en concentratie en/of verminderde stemming. Het is belangrijk om wel actief te blijven tijdens uw opname. Wanneer u niet actief bent, kan dit ervoor zorgen dat uw lichamelijke of geestelijke gezondheid vermindert en u uw zelfstandigheid (deels) verliest. Het kan er ook voor zorgen dat u opnieuw in het ziekenhuis moet worden opgenomen. Uw zorgprofessional heeft u daarom aangemeld voor activiteitentherapie. Activiteitentherapie helpt u om fysiek en mentaal (geestelijk) actief te blijven door verschillende activiteiten aan te bieden. Voorbeelden hiervan zijn: bewegen, denkopdrachten, muziek, creativiteit en ontspanningsoefeningen. Hierbij kunnen we digitale hulpmiddelen inzetten. Deze activiteiten doet u alleen met een activiteitentherapeut, of in een groep.

Title: Wat kan ik van activiteitentherapie
verwachten? Na een kennismakingsgesprek bespreken we met u met welk doel u gaat deelnemen aan de therapie. Hierbij houden we rekening met uw lichamelijke gezondheid. We werken samen met medisch specialisten en verpleegkundigen die bij uw behandeling betrokken zijn. De therapie kunt u alleen of in een groep doen, in overleg met u kijken we wat het beste bij u past. Individuele therapie gebeurt op uw kamer of in de therapieruimte. U werkt 1-op-1 met de therapeut aan uw doelen. De groepstherapie gebeurt in een kleine groep in de therapieruimte. Tussendoor bespreekt u met de therapeut of de therapie nog bij u past. Wanneer het nodig is, passen we de therapie aan. Na uw ontslag uit het ziekenhuis stopt de activiteitentherapie, maar we kunnen u wel tips meegeven voor thuis.

Title: Waar kunnen we u bij helpen?
- Revalideren. 
- Ondersteunen bij het voorkomen van beperkingen in uw dagelijks leven. 
- Verbeteren van uw stemming en het verminderen van spanningsklachten. 
- Vergroten van zelfvertrouwen en het vertrouwen in het lichamelijk functioneren. 
- Ontwikkelen van ritme (dagstructuur) met aandacht voor het in balans houden van uw energie. 
- Gevoel van verbinding vergroten door contacten met lotgenoten. 
- Beeld krijgen van uw functioneren voor de juiste behandeling en passende nazorg.

Title: Contact
Voor meer informatie kunt u of uw eerste contactpersoon contact opnemen met de activiteitentherapeuten. Wij zijn bereikbaar van maandag tot en met vrijdag van 8.30 uur tot 17.00 uur op telefoonnummer: 088 708 40 43.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt"
Acupunctuur  (Nocepta),page_1,"Title: Vragen
Als u voorafgaand aan uw behandeling medisch inhoudelijke vragen heeft óf vragen heeft over bijwerkingen na een behandeling anders dan genoemd in de folder, dan kunt u gebruik maken van het telefonisch spreekuur van Nocepta op maandag t/m vrijdag tussen 11:00 en 12:00 uur  088-708 7060. Het secretariaat is op werkdagen te bereiken van 08:30-12:00 uur en van 13:00-15:30 uur op  088-708 5080.

Title: Nacontrole
In overleg met u wordt een afspraak voor de volgende behandeling gepland. Tijdens deze afspraken bespreekt u het resultaat van de behandeling.

Title: Vergoeding
Acupunctuur wordt niet vergoed vanuit de basisverzekering. U betaalt de kosten van € 55,60 vooraf aan de behandeling bij de secretaresse van de polikliniek Pijnbestrijding. Er staat een pin automaat bij de receptie. U krijgt een nota mee voor declaratie bij uw zorgverzekeraar. De vergoeding van de zorgverzekeraar is afhankelijk van hoe u verzekerd bent. Informeert u daarom vooraf bij uw zorgverzekeraar of deze behandeling wordt vergoed."
(Langdurig) gebroken vliezen,page_1,"Title: Wat als de vliezen langdurig gebroken zijn
In 95 procent van de gevallen komt de bevalling binnen 72 uur op gang. Wanneer het langer duurt, neemt de kans op een infectie bij moeder en ongeboren baby iets toe. U kunt ervoor kiezen de baring in te laten leiden, of het spontane begin van de bevalling af te wachten. Het volgende is hierbij van belang: 
- Bij het inleiden van de baring bij een eerste kind is er een iets hogere kans op langdurige weeën en kunstverlossing. De kans op een keizersnede is even groot als bij afwachten; 
- Als u het spontane begin van de bevalling wil afwachten mag dat, maar het advies is om niet langer dan 72 uur af te wachten vanwege het oplopen van het infectierisico; 
- Als u tussen 24 tot 48 uur na het breken van de vliezen ingeleid wilt worden, mag dat ook. We spreken hiervoor dan een gunstig tijdstip af; 
- Als u geen uitgesproken keuze heeft, wordt de inleiding gepland op de ochtend nadat de vliezen 48 uur gebroken zijn.

Title: Wat doen bij langdurig gebroken vliezen
- Drie keer per dag rectaal uw temperatuur meten; 
- Verwissel regelmatig uw kraamverband (altijd na toiletbezoek); 
- Geen tampons gebruiken; 
- Geen geslachtsgemeenschap; 
- Ga niet zwemmen of in bad (douchen mag wel); 
- Elke 24 uur worden de controles in het ziekenhuis herhaald (CTG, temperatuur en pols).

Title: Controles bij uw baby
Omdat er bij langdurig gebroken vliezen een verhoogde kans op infectie bestaat, wordt u samen met uw baby na de bevalling minimaal twaalf uur opgenomen op de afdeling moeder en kind. Ook komt de kinderarts langs om uw baby na te kijken. In overleg met de kinderarts wordt ontslag afgesproken. Als uw baby mee naar huis mag, moet u contact opnemen met uw verloskundige als uw baby: 
- Slecht drinkt; 
- Regelmatig kreunt; 
- Een te snelle of te langzame ademhaling heeft; 
- Slap is; 
- Een nare kleur heeft (grauw); 
- Geen constante temperatuur tussen de 36.5º C en 37.5º C heeft, maar een sterk wisselende temperatuur. Meer informatie vind u in de folder “Vroege infectie herkennen bij uw baby”.

Title: Vragen
Mocht u na het lezen van deze folder nog vragen hebben, uw gynaecoloog, verloskundige, verpleegkundige of huisarts is altijd bereid ze te beantwoorden.

Title: Algemene informatie Telefoonnummers
- Voor zwangeren is onze polikliniek/afdeling verloskunde op locatie Almelo bereikbaar op nummer: 088 708 44 16

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Gemalen voeding,page_2,"Title: Vitamine D
Voor een aantal groepen is het aan te raden extra vitamine D te gebruiken als aanvulling op de voeding. Aan vrouwen tussen 50-70 jaar wordt 10 mcg/dag (400 IE) en aan alle ouderen vanaf 70 jaar wordt 20 mcg/dag (800 IC) geadviseerd. Voor mensen met een donkere huidskleur geldt het advies 10 mcg/dag extra. Vraag uw diëtist voor meer informatie hierover of kijk op voedingscentrum.nl.

Title: Vragen
Heeft u na het lezen van deze folder nog vragen? Neem dan gerust contact op met de diëtist. Zij wil uw vragen graag beantwoorden. Afdeling diëtetiek ZGT Telefoonnummer: 088 708 32 20 Bereikbaar op werkdagen van 8.30 – 12.30 uur. E-mail: dietisten@zgt.nl

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Aanvraagformulier kopie medische gegevens,page_0,"Title: Gegevens patiënt
Achternaam en voorletters Meisjesnaam (indien gehuwd) Geboortedatum Geslacht Adres Postcode en woonplaats Telefoon (vast) Telefoon (mobiel) E-mailadres Indien de aanvrager een andere persoon is dan de patiënt

Title: *Voeg voor het aanvragen een kopie legitimatie toe aan dit formulier! Ondertekening
Plaats Datum Handtekening patiënt Handtekening gemachtigde U stuurt het aanvraagformulier op naar: Ziekenhuisgroep Twente Afdeling Patiënteninformatie Antwoordnummer 41 7550 VB Hengelo

Title: Telefoon: 088 708 58 41
of per mail naar het e-mailadres (patientinfo@zgt.nl). Door het tekenen van dit formulier verklaart u kennis te hebben genomen van de toelichting

Title: Toelichting
U helpt ons met het opzoeken van uw dossier als u de voorzijde van dit formulier zo volledig mogelijk invult. De door u ingevulde gegevens worden door ons vertrouwelijk behandeld. Nadat wij het formulier van u hebben ontvangen en uw gegevens hebben opgezocht, nemen wij contact met u op. U kunt uw dossier krijgen: 1. Via een beveiligde mail; 2. Via aangetekende post; 3. Ophalen op afspraak in ZGT Hengelo.

Title: Identificatie
Voeg voor het aanvragen een kopie legitimatie (rijbewijs/ID-kaart/paspoort) toe aan dit formulier. Bij het ophalen van de gegevens dient een geldige legitimatie te worden getoond. Bij machtiging dient de patiënt en de gemachtigde het aanvraagformulier te tekenen. Hierbij geeft de patiënt toestemming dat betreffende gemachtigde zijn of haar gegevens in ontvangst kan nemen. In dat geval moet bij het afhalen behalve een ingevuld formulier ook een kopie van het legitimatiebewijs van de patiënt worden overgelegd.

Title: Opvragen medische gegevens overleden patiënt
Het beroepsgeheim van hulpverleners geldt ook na het overlijden van een patiënt. Met ingang van 1 januari 2020 is wettelijk vastgelegd dat nabestaanden inzage kunnen krijgen in het medisch dossier van de overleden patiënt, maar alleen als er sprake is van één of meer van de in de wet genoemde gevallen: 1. Wanneer de patiënt bij leven hiervoor toestemming heeft gegeven; 2. Wanneer de nabestaande een mededeling van een incident heeft ontvangen, of; 3. Op grond van een zwaarwegend belang. U zult uw aanvraag altijd moeten onderbouwen. Ad 1: Als u meent dat sprake is van verleende toestemming, dan moet u aangeven waaruit dat blijkt. Misschien beschikt u over een schriftelijke toestemmingsverklaring. Het kan ook zijn dat toestemming mondeling is gegeven en opgetekend in het medisch dossier. Ad 2. Als u, als nabestaande, een mededeling over een incident heeft ontvangen, dan heeft u recht op gegevens uit het dossier over dat incident. Als u geen mededeling heeft gekregen over een incident, maar u vermoedt dat een incident heeft plaatsgevonden, kan een beroep worden gedaan op een zwaarwegend belang. Ad 3. De persoon die inzage vraagt op grond van een zwaarwegend belang moet toelichten wat het zwaarwegend belang is. Met voldoende concrete aanwijzingen moet aannemelijk worden gemaakt dat het belang wordt geschaad als er geen inzage wordt verleend. Ook moet aannemelijk worden gemaakt dat de inzage noodzakelijk is."
Congenitale heupdysplasie,page_3,"Title: Houdingsadviezen
- Uw kind zal meestal op de rug liggen. Leg een opgerolde handdoek of een opgevouwen deken of kussen onder de beentjes zodat het gips niet in de buik duwt; 
- Leg bij buikligging een kussen onder het bovenlichaam, zodat het gips aan de rugzijde vrijkomt; 
- Leg uw kind drie maal daags op de buik om drukplekken te voorkomen. Bouw dit op naar drie maal 60 minuten per keer; 
- Laat de gipsbroek zo veel mogelijk aan alle kanten vrij liggen; 
- Til uw kind nooit alleen onder de oksels op, ondersteun tussen de benen met behulp van een gipsbroekstok; 
- Uw kind mag op schoot genomen worden; 
- Geef uw kind meer tijd om een boertje te laten. Wanneer uw kind krampjes heeft belemmerd het gips het intrekken van de benen. Als uw kind al wat ouder is kunt u rekening houden met gasvormende producten. Ook kunt u wat vaker kleinere porties geven.

Title: Vervoeren
Wanneer uw kind niet meer in de wandelwagen past vanwege de gipsbroek, is het mogelijk een tweelingwandelwagen te huren via de thuiszorg in uw omgeving. Ook een bolderkar kan dan een uitkomst zijn. Maxicosi heeft speciale autostoeltjes ontwikkeld voor kinderen met een spreidbroek of gipsbroek. Indien u al een maxicosi autostoel heeft aangeschaft kunt u deze gratis lenen. Heeft u een andere autostoel dan kunt u deze autostoel tegen een vergoeding huren.

Title: Informatie
Vereniging aangeboren heupafwijkingen Oudstraat 2 3404 HC IJSSELSTEIN heupafwijkingen.nl e-mail: info@heupafwijkingen.nl maxi-cosi.nl/nl-nl/service/heupdysplasie- service.aspx

Title: Tot slot
Mocht u na het lezen van deze folder nog vragen hebben dan kunt u die stellen aan uw behandelend specialist. Deze tekst (met uitzondering van het deel dat over de verzorging gaat) is tot stand gekomen door de commissie Voorlichting van de Nederlandse Orthopedische Vereniging en door de NOV geaccordeerd.

Title: Polikliniek kindergeneeskunde
Voor vragen over de ziekenhuisopname kunt u bellen met polikliniek kindergeneeskunde. Telefoonnummer 088 708 31 20.

Title: Check het dossier van uw kind op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van het medisch dossier van uw kind inzien, persoonlijke gegevens checken, of bijvoorbeeld vragenlijsten invullen die wij hebben klaargezet. Zie voor meer informatie de folder ‘MijnZGT machtiging voor ouders’."
Borstkliniek Oost-Nederland,page_1,"Title: Beeldvormend onderzoek
Mammografie Er is bijna altijd een mammografie (röntgenfoto van de borsten) nodig. Als u naar aanleiding van de foto’s van het bevolkingsonderzoek bent verwezen, worden aanvullende foto’s gemaakt. Een standaardonderzoek bestaat uit foto’s van beide borsten in twee richtingen, waarbij de borst wordt samengedrukt. Dit kan een pijnlijk gevoel geven. Daarna kan de radioloog besluiten dat het nodig is detailfoto’s te maken van een bepaald gebied. Echografie Meestal wordt aansluitend door de radioloog een echografie gemaakt van de afwijking/het gebied waar het om gaat. Soms is het nodig met echografie het weefsel te vergelijken met de andere borst. Daarnaast kan het nodig zijn om de oksel echografisch te onderzoeken. Echogeleide cystepunctie, naaldbiopsie en cytologie Als bij de echografie een afwijking zichtbaar is, kan het nodig zijn om aanvullend een punctie te doen. 
- Als het om een cyste (goedaardige ophoping met vocht) gaat, kan deze geheel worden leeggezogen. Meestal blijft de cyste daarna weg. Voor het leegzuigen is geen verdoving nodig en het cystevocht hoeft niet onderzocht te worden. 
- Gaat het om een vaste (solide) afwijking, dan kan het nodig zijn om weefselonderzoek te doen. De radioloog haalt dan met een naald een klein reepje weefsel uit de afwijking (naaldbiopsie). Dit kan pijnlijk zijn, daarom wordt voor deze punctie een verdoving gegeven. Als er een afwijking in de oksel te zien is, wordt daarin een prik gegeven om cellen op te zuigen (cytologische punctie). Daarbij is geen verdoving nodig, u voelt slechts een kleine prik. De cellen/het weefsel worden opgestuurd naar de patholoog die het zal beoordelen. Röntgengeleide biopsie Als er op het mammogram een afwijking zichtbaar is, die bij echografie niet kan worden teruggevonden (bijvoorbeeld kleine verkalkingen), dan kan geen echogeleide naaldbiopsie verricht worden. In dat geval wordt een afspraak gemaakt voor het verrichten van een stereotactische naaldbiopsie (naaldbiopsie onder röntgenbegeleiding). De cellen/het weefsel worden opgestuurd naar de patholoog die het zal beoordelen. Nadat alle onderzoeken zijn verricht maakt de secretaresse van de chirurg een afspraak voor een volgend polikliniekbezoek binnen twee werkdagen. Wanneer geen aanvullende punctie is verricht wordt u dezelfde dag nog geïnformeerd over de uitslag en het eventuele noodzakelijke behandelbeleid.

Title: De uitslag
Tijdens het tweede polikliniekbezoek wordt de uitslag van de bovengenoemde onderzoeken door de chirurg en soms met de mammacare verpleegkundige met u besproken. Er zal u een voorstel voor behandeling en/of zonodig nader onderzoek worden gedaan. Indien blijkt dat u een operatie zult ondergaan, dan vangt de mammacare verpleegkundige u op na het gesprek met de chirurg. U kunt dan samen met de mammacare verpleegkundige alles nog even op een rijtje zetten.

Title: Vragen
Heeft u na het lezen van deze folder nog vragen? Dan kunt u contact opnemen met de Borstkliniek Oost-Nederland, telefoonnummer 088 708 52 32 of per e-mail mammapoli@zgt.nl. Neemt u tijdens uw eerste bezoek het ingevulde vragenformulier mee."
Aanvraagformulier kopie medische gegevens,page_1,"Title: Kinderen/jongeren
De Wet op de Geneeskundige Behandelingsovereenkomst (WGBO) beschouwt een patiënt vanaf 16 jaar meerderjarig. Jongeren vanaf 16 jaar die inzage/afschrift van hun medisch dossier willen, moeten zelf de aanvraag indienen en ondertekenen. Bij een aanvraag van medische gegevens van kinderen tussen de 12 en 16 jaar oud, dienen zowel het kind als de ouder(s) het aanvraagformulier te ondertekenen. Van beiden moet ook een kopie van een geldig legitimatiebewijs worden overgelegd. Voor kinderen jonger dan 12 jaar kan een van de ouders de aanvraag indienen. In bijzondere situaties, bijvoorbeeld als niet beide ouders beschikken over ouderlijke macht, kan van het voorgaande worden afgeweken en wordt het verzoek behandeld door de afdeling juridische zaken van ZGT.

Title: Kosten
Aan inzage of een kopie van uw medische gegevens zijn geen kosten verbonden.

Title: Informatie
Indien u nog vragen heeft, kunt u op werkdagen contact opnemen met de afdeling Patiënteninformatie via telefoonnummer 088 708 58 41.

Title: Geschillen
Bij meningsverschillen over verzoeken tot inzage, afschrift of vernietiging beslist de Raad van Bestuur, zo nodig na het inwinnen van juridisch advies. Binnen de grenzen van de wet heeft de Raad van Bestuur de bevoegdheid af te wijken van het gestelde in deze toelichting. Onderstaande ruimte a.u.b. openlaten voor aantekeningen van ziekenhuismedewerkers. Naam Legitimatienummer Datum Handtekening"
Afdelingsfolder Eerste Hart Hulp,page_0,"Title: Eerste Hart Hulp (EHH)
Wanneer er een vermoeden is dat uw klachten worden veroorzaakt door uw hart, wordt u doorverwezen naar de Eerste Hart Hulp. In deze folder leest u meer informatie over de Eerste Hart Hulp en de onderzoeken. ZGT Almelo heeft een eerste harthulp en een hartbewaking.

Title: Wat is Eerste Hart Hulp?
Eerste Hart Hulp is een gespecialiseerde afdeling waar apparatuur aanwezig is om uw hart (ritme) en andere lichaamsfuncties te bekijken. Aan de hand van de resultaten besluit de medisch specialist of u verdere behandeling nodig heeft, of dat u naar huis mag.

Title: Verschil Eerste Hart Hulp en spoedeisende hulp?
De Eerste Hart Hulp onderscheidt zich van een reguliere spoedeisende hulp omdat er alleen patiënten worden onderzocht met hartaandoeningen. De arts-assistent of cardioloog voert het onderzoek en de korte behandeling uit in samenwerking met gespecialiseerde verpleegkundigen.

Title: Onderzoeken op de Eerste Hart Hulp
De onderzoeken op de Eerste Hart Hulp zijn: 
- Lichamelijk onderzoek. Tijdens het lichamelijke onderzoek krijgt u vragen over uw gezondheid en klachten. 
- Bekijken uw hartritme via een monitor. 
- ECG-onderzoek, ook wel hartfilmpje genoemd. 
- Controle van bloeddruk, temperatuur en zuurstofgehalte in uw bloed. 
- Bloedonderzoek. Mogelijk is er aanvullend onderzoek nodig zoals: 
- Röntgenfoto. 
- echo van het hart. 
- inspanningstest (fietstest). 
- Hartkatheterisatie. 
- aanvullend bloedonderzoek.

Title: Naar huis of opname
De cardioloog bespreekt met u de uitslagen van de onderzoeken en besluit of u naar huis mag of in het ziekenhuis blijft. 
- Mag u naar huis. Er is geen oorzaak gevonden voor uw klachten. U wordt voor verder onderzoek terugverwezen naar uw huisarts dan wel polikliniek. Bij uw ontslag krijgt u een voorlopige ontslagbrief mee. De huisarts krijgt de definitieve ontslagbrief digitaal toegestuurd Als u medicatie nodig heeft, krijgt u een recept mee voor de apotheek. Het kan voorkomen dat u in de avond of nacht naar huis mag. Zorg ervoor dat iemand u kan ophalen. 
- Opname voor onderzoek en behandeling: o Op de hartbewaking (CCU) of op de verpleegafdeling cardiologie. o Op een andere afdeling, bijvoorbeeld interne geneeskunde of longgeneeskunde. o In een ander ziekenhuis.

Title: Hoofdbehandelaar
Bij opname op de hartbewaking heeft u een cardioloog als hoofdbehandelaar. De hoofdbehandelaar is tijdens uw hele verblijf verantwoordelijk voor de zorg. Op vrijdag wisselt de hoofdbehandelaar. In de avonden en nachten van weekdagen neemt een dienstdoende cardioloog de hoofdbehandelaar waar. De hoofdbehandelaar blijft wel dag en nacht beschikbaar voor overleg. De naam van de hoofdbehandelaar staat op een whiteboard in elke patiëntenkamer.

Title: Bezoek op de hartbewaking
- Maandag tot en met zondag van 16.00 uur tot 19.30 uur. 
- Zaterdag en zondag een extra bezoekmoment van 11.00 uur tot 12.00 uur. Er mogen twee bezoekers ontvangen worden, per bezoekmoment. In overleg met de verpleegkundige kunt u eventueel op andere tijden op bezoek komen."
"Afwijkend uitstrijkje, colposcopie en lisexcissie",page_0,"Title: Afwijkend uitstrijkje, kolposcopie en lisexcisie
U heeft een afspraak bij een gynaecoloog van ZGT omdat u een afwijkend uitstrijkje heeft. Wij willen u graag voorbereiden op uw bezoek. Wij sturen u daarom deze folder met informatie.

Title: Samenvatting
Een uitstrijkje wordt gemaakt om te onderzoeken of u (een voorstadium van) baarmoederhalskanker hebt. Bij patiënten met een afwijkend uitstrijkje is bijna nooit sprake van ontwikkelde baarmoederhalskanker. Bij sommige uitslagen wordt zelfs vaak géén afwijking gevonden die behandeld moet worden. De uitslag van het uitstrijkje kan niet precies aangeven wat er aan de hand is. Daarom is verder onderzoek nodig. U zult op de polikliniek een gynaecoloog zien die gespecialiseerd is in het onderzoek en de behandeling van patiënten met een afwijkend uitstrijkje. Tijdens uw afspraak stelt een arts u enkele vragen. Ook krijgt u informatie over wat er aan de hand kan zijn en over het virus dat de afwijking veroorzaakte. U krijgt ook informatie over hoe het onderzoek gaat. Bij het onderzoek krijgt u een ‘eendenbek’ ingebracht, zoals bij het maken van het uitstrijkje. De baarmoedermond wordt goed bekeken met een apparaat, u kunt soms meekijken. Er wordt kleurstof bij u ingebracht. Dit kan een wat prikkend gevoel geven. Als er een verkleuring te zien is wordt een klein stukje weefsel weggenomen voor onderzoek. Dit doet geen of maar weinig pijn. Na het onderzoek wordt bekeken wat er verder moet worden afgesproken. Sommige afwijkingen kunnen, als we ze niet behandelen, kanker worden. Als dat gebeurt, duurt dat meestal een aantal jaren. Een voorloper van zo’n afwijking is nog niet gevaarlijk voor uw gezondheid. Afhankelijk van de ernst wordt een afwijking wel of niet behandeld. Een behandeling gebeurt tijdens een nieuwe afspraak. Er wordt weer een ‘eendenbek’ ingebracht. De baarmoedermond wordt weer gekleurd. De baarmoedermond zal worden verdoofd. Zo’n verdoving kan een beetje gevoelig zijn. De behandeling daarna is niet pijnlijk. Met een elektrisch snijdende lus zal de afwijking worden weggehaald. Het wondje kan na de behandeling een beetje bloedverlies geven. Na tien dagen neemt het vocht of bloedverlies wat toe. Na drie tot zes weken zal het wondje genezen zijn. Na de behandeling is het voor een goede genezing beter om geen tampon te gebruiken, niet lang te zwemmen of baden, geen geslachtsgemeenschap te hebben en om niet intensief te sporten. Bij de meeste beroepen is het mogelijk de dag na de ingreep te werken. Een half jaar of een jaar na uw eerste bezoek komt u voor controle bij ons terug. Dit is afhankelijk van uw situatie. Er wordt dan een uitstrijkje gemaakt. Er wordt daarbij gekeken of de baarmoedermond normale cellen heeft. Ook wordt gekeken of het virus (humaan papillomavirus = HPV) dat uw afwijking veroorzaakte verdwenen is."
Bijschildklierscan preoperatief,page_0,"Title: Bijschildklierscan preoperatief
Deze procedure wordt uitgevoerd naar aanleiding van een eerder uitgevoerde bijschildklierscan waarbij een te snel functionerende bijschildklier is vastgesteld. Bij bijschildklierscan preoperatief wordt een licht radioactieve injectie één tot twee uur voor de operatie toegediend. De chirurg kan dan tijdens de operatie met behulp van een gammaprobe (een apparaatje dat een geluidsignaal afgeeft wanneer radioactiviteit gemeten wordt) de bijschildklier opsporen en verwijderen.

Title: Voorbereidingen op de procedure
Voor de procedure op de afdeling nucleaire geneeskunde is geen speciale voorbereiding noodzakelijk. Het kan echter zijn dat u voor de operatie andere instructies krijgt en dat u nuchter moet zijn. Bent u zwanger, denkt u dit te zijn, of geeft u op dit moment borstvoeding, neem dan zo snel mogelijk contact op met de afdeling nucleaire geneeskunde.

Title: Hoe gaat het in zijn werk
Op de afdeling nucleaire geneeskunde wordt u meegenomen naar een onderzoekskamer waar u een injectie met een licht radioactieve vloeistof, via een bloedvat in de arm krijgt. Na de injectie mag u terug naar de afdeling, waar u opgenomen bent. Daarna wordt u naar de operatiekamer gebracht.

Title: Bijwerkingen
De soort en de hoeveelheid straling die u bij dit onderzoek krijgt zijn niet nadelig voor u of de mensen in uw omgeving. De radioactieve vloeistof is snel weer uit uw lichaam verdwenen en u hoeft thuis geen bijzondere maatregelen te nemen. Door dit onderzoek krijgt u geen overgevoeligheidsreacties, ook niet als u overgevoelig bent voor jodium of contrastmiddelen. De rijvaardigheid wordt niet beïnvloed.

Title: Opmerkingen
Als u binnen vier weken na uw onderzoek of behandeling een vliegreis gaat maken, meld dit dan een paar dagen voor de afspraak bij de secretaresse van de afdeling nucleaire geneeskunde. Dan wordt bekeken of het noodzakelijk is om een vliegbrief mee te geven. Hiermee kunt u aantonen dat u een onderzoek of behandeling met radioactieve stoffen heeft gehad.

Title: Medische apparatuur (zoals een insulinepomp)
Gebruikt u een medisch apparaat zoals een insulinepomp of (externe) neurostimulator? Er bestaat een kleine kans dat de werking van het apparaat verstoord raakt door blootstelling aan röntgenstraling. Raadpleeg de handleiding van uw apparaat om te zien hoe u hiermee om moet gaan.

Title: Vragen
Hebt u na het lezen van deze informatie nog vragen, stel ze gerust. U kunt daarvoor bellen met de afdeling nucleaire geneeskunde, telefoonnummer 088 708 56 70. U vindt ons op routenummer 1.15, ziekenhuislocatie Hengelo.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Afdeling medische psychologie,page_1,"Title: Het nagesprek
In het nagesprek worden de resultaten van het onderzoek met u besproken. De resultaten van het testonderzoek worden gerelateerd aan uw klachten, dagelijks functioneren en eventueel aan uw levensgeschiedenis (bij kinderen ontwikkelingsgeschiedenis). Het nagesprek voert u alleen of, in overleg, in aanwezigheid met anderen. Voor kinderen geldt dat tot 12 jaar uw kind niet bij het nagesprek aanwezig is. Is uw kind 12 jaar of ouder dan gebeurt dit in overleg. Vanaf 16 jaar mag uw kind beslissen of u bij het nagesprek aanwezig bent. Soms geeft de duidelijkheid over de oorzaak van de klachten voldoende aangrijpingspunten en is verdere behandeling niet nodig. De psycholoog kan u eventueel adviezen geven hoe u het beste om kunt gaan met de situatie. Vaak volstaan adviezen niet en is verdere behandeling nodig. Afhankelijk van de aard en ernst van de problematiek kan de behandeling vervolgd worden op de afdeling medische psychologie of zal de psycholoog u een voorstel doen voor verwijzing.

Title: Psychologische behandelingen
De afdeling medische psychologie kent verschillende behandelvormen. Deze worden zowel klinisch (bij opname) als poliklinisch aangeboden. Het gaat daarbij om verschillende vormen van individuele therapie en groepsbehandeling. 
-

Title: Individuele therapie
Bij individuele therapie werkt de psycholoog kortdurend aan uw veranderingsproces. De invalshoek die daarbij gekozen wordt hangt af van uw probleem en uw hulpvraag. De behandeldoelen kunnen verschillen. Soms staat gedragsverandering en het aanleren van vaardigheden voorop. In andere situaties kan het vooral gaan om het vergroten van inzicht in de achtergrond van uw problemen of klachten. De nadruk kan ook liggen op de manier van denken over klachten, problemen of beperkingen. 
-

Title: Groepsbehandeling
Bij groepsbehandeling kan het accent liggen op het verstrekken van informatie (psycho- educatie), aanleren van vaardigheden, leren hanteren van uw problemen en lichamelijke klachten (coping) en komen tot realistische verwachtingen en gedachten.

Title: Samenwerking
De psychologisch medewerkers kunnen bijdragen aan een deel van uw behandeling. Bijvoorbeeld door het oefenen van ontspanningstechnieken. Bij klinische behandeling wordt samengewerkt met andere afdelingen binnen het ziekenhuis. Er zijn altijd meerdere disciplines bij uw behandeling betrokken. In afstemming met het team wordt in overleg met u de gezamenlijke richting bepaald tot realisatie van uw veranderingsproces of dat van uw kind.

Title: Behandeling van kinderen
Bij behandeling van uw kind werkt de psycholoog meestal met een combinatie van praten en spel. Dit om uw kind en zijn of haar problemen te begrijpen en de gewenste veranderingen te laten ontstaan. Ook kan er gekozen worden voor behandeling waarbij u als ouder/verzorger een centrale rol inneemt. U krijgt dan begeleiding in de omgang met het probleem van uw kind waarmee u uw kind helpt om tot verandering te komen.

Title: Beroepsgeheim
De psycholoog heeft geheimhoudingsplicht en verstrekt zonder uw toestemming geen informatie aan derden (buiten het behandelteam). Dit blijft gelden ook na het beëindigen van het contact. De psycholoog mag de geheimhoudingsplicht alleen doorbreken als hij of zij gegronde redenen heeft om te menen dat het doorbreken van de geheimhouding het enige en laatste middel is om direct gevaar voor personen te voorkomen. Of wanneer hij of zij door wettelijke bepalingen of een rechterlijke beslissing daartoe wordt gedwongen."
Actigrafie bij kinderen,page_0,"Title: Actigrafie bij kinderen
Binnenkort krijgt uw kind een actigrafie onderzoek. De actigraaf (motionwatch®) is een minicomputer die als een horloge om de pols wordt gedragen. De motionwatch® meet op eenvoudige wijze het rust- en activiteitenpatroon van uw kind. De ingebouwde sensor is gevoelig voor bewegingen en licht. In deze folder leest u meer over het onderzoek.

Title: Waarom krijgt uw kind dit onderzoek?
In de leeftijd van 0-18 jaar komen bij ongeveer een derde van de kinderen slaapproblemen voor. Deze problemen kunnen door actigrafie objectief worden vastgelegd. De Motionwatch® moet zeven tot veertien dagen gedragen worden en houdt de dagelijkse bewegingen van uw kind bij. Dit geeft inzicht in welke tijden uw kind slaapt en wakker is en kan helpen bij het stellen van een diagnose.

Title: Afspraak uitleg Motionwatch
U meldt zich op de dag van de afspraak samen met uw kind bij de polikliniek slaapcentrum van locatie Hengelo, routenummer 0.9. Hier verwijst een medewerker u en uw kind naar de polikliniek KNF (klinische neurofysiologie) Daar kan de Motionwatch® opgehaald worden en krijgen u en uw kind een korte uitleg over het gebruik van de Motionwatch®. Ook krijgt u een afspraak mee voor het inleveren van de Motionwatch®. Bijzonderheden Motionwatch®: 
- Draag de Motionwatch® dag en nacht; 
- Douchen mag. De Motionwatch® is 30 minuten waterdicht; 
- Zwem niet met De Motionwatch®; 
- Druk op het knopje van de Motionwatch® wanneer uw kind ’s avonds probeert te gaan slapen. Let op; dat hoeft niet dezelfde tijd te zijn als het tijdstip waarop uw kind naar bed gaat. 
- Druk opnieuw op het knopje wanneer uw kind ’s morgens op staat. Bij een toiletbezoek ’s avonds of ’s nachts hoeft er niet op het knopje gedrukt te worden.

Title: Resultaten
De slaapspecialist bespreekt op de polikliniek de uitslag en de behandelmogelijkheden met u en uw kind.

Title: Bent u onverwacht verhinderd
Wanneer de afspraak niet door kan gaan, vragen wij u dat zo snel mogelijk aan ons door te geven. Dat kan op het hieronder vermelde nummer.

Title: Vragen
Heeft u na het lezen van deze folder vragen? U kunt tijdens kantooruren bellen met het secretariaat van het slaapcentrum. Locatie Hengelo: Telefoonnummer 088 708 55 25.

Title: Check het dossier van uw kind op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van het medisch dossier van uw kind inzien, persoonlijke gegevens checken, of bijvoorbeeld vragenlijsten invullen die wij hebben klaargezet. Kijk voor meer informatie de folder ‘MijnZGT machtiging ouders’."
(Langdurig) gebroken vliezen,page_0,"Title: (Langdurig) gebroken vliezen
Als de vliezen gebroken zijn, bij een zwangerschapsduur van 37 tot 42 weken, kan het zijn dat de weeën nog even op zich laten wachten en de bevalling dus nog niet begint. De kans is wel groot dat u spontaan weeën krijgt binnen 24 uur. In deze folder leest u wat u kunt verwachten en wat u kunt doen wanneer uw vliezen gebroken zijn.

Title: Vruchtwater
Het vruchtwater is normaal gesproken helder/grijs-wit van kleur met witte vlokjes erin. Wanneer er bijmenging van ontlasting van de baby optreedt kan het vruchtwater groen of bruin verkleuren. Een rode verkleuring ontstaat door bijmenging van wat bloed. Het vruchtwater wordt steeds opnieuw aangemaakt, dus u kunt steeds een beetje vruchtwater blijven verliezen, nadat de vliezen zijn gebroken.

Title: De functie van het vruchtwater
Het vruchtwater maakt onder andere groei en beweging mogelijk van de baby, net zoals adembewegingen, drinken en slikken. Als de vliezen zijn gebroken, is er minder vruchtwater aanwezig.

Title: Risico’s
Het breken van de vliezen geeft een verhoogde kans op een infectie in de baarmoeder. Dit komt omdat de natuurlijke afscherming voor de buitenwereld die de vliezen aan de baarmoeder biedt, nu verbroken is.

Title: Adviezen
Zijn uw vliezen gebroken? Dan adviseren wij u, om bijvoorbeeld het risico op infectie te verkleinen, het volgende te doen: 
- Drie keer per dag rectaal uw temperatuur meten; 
- Verwissel regelmatig uw kraamverband (altijd na toiletbezoek); 
- Geen tampons gebruiken; 
- Geen geslachtsgemeenschap; 
- Ga niet zwemmen of in bad (douchen mag wel).

Title: Contact opnemen
Wij vragen u contact op te nemen als: 
- Uw temperatuur hoger dan 37,8o C is; 
- Uw vliezen breken vóór uw 37e zwangerschapsweek; 
- Uw vliezen breken wanneer u om medische reden in het ziekenhuis moet bevallen; 
- Uw vruchtwater niet helder is; 
- U zich ziek of niet lekker voelt; 
- U uw baby onvoldoende voelt bewegen; 
- Bij de laatste controle het hoofdje niet was ingedaald.

Title: Langdurig gebroken vliezen
Wij spreken van langdurig gebroken vliezen wanneer de vliezen langer dan 24 uur gebroken zijn. Dit is een reden om in het ziekenhuis te bevallen. Voor, tijdens en na de bevalling houden wij uw conditie en die van uw baby in de gaten. Binnen 24 tot 48 uur na het breken van de vliezen wordt u opgenomen op de afdeling geboorte. Daar wordt gestart met het inleiden van de bevalling. Meer informatie vindt u in de folders “Inleiding van de baring” en “Bevalling en kraambed”. Bij controle of bij opname in het ziekenhuis kunt u het volgende verwachten: 
- De indaling van de baby wordt uitwendig bepaald, soms volgt een echo; 
- Er wordt een CTG (cardiotocogram) gemaakt om de conditie van de baby en de weeën activiteit te beoordelen; 
- Vaak wordt het vruchtwaterverlies beoordeeld door onderzoek. Hierbij letten we op geur en kleur van het vruchtwater; 
- Er wordt een vaginakweek afgenomen en zo nodig wordt de urine onderzocht; 
- We meten uw temperatuur en polsslag; 
- Een inwendig onderzoek wordt in principe niet verricht, om de kans op infectie te beperken."
Actigrafie bij kinderen,page_0,"Title: Actigrafie bij kinderen
Binnenkort krijgt uw kind een actigrafie onderzoek. De actigraaf (motionwatch®) is een minicomputer die als een horloge om de pols wordt gedragen. De motionwatch® meet op eenvoudige wijze het rust- en activiteitenpatroon van uw kind. De ingebouwde sensor is gevoelig voor bewegingen en licht. In deze folder leest u meer over het onderzoek.

Title: Waarom krijgt uw kind dit onderzoek?
In de leeftijd van 0-18 jaar komen bij ongeveer een derde van de kinderen slaapproblemen voor. Deze problemen kunnen door actigrafie objectief worden vastgelegd. De Motionwatch® moet zeven tot veertien dagen gedragen worden en houdt de dagelijkse bewegingen van uw kind bij. Dit geeft inzicht in welke tijden uw kind slaapt en wakker is en kan helpen bij het stellen van een diagnose.

Title: Afspraak uitleg Motionwatch
U meldt zich op de dag van de afspraak samen met uw kind bij de polikliniek slaapcentrum van locatie Hengelo, routenummer 0.9. Hier verwijst een medewerker u en uw kind naar de polikliniek KNF (klinische neurofysiologie) Daar kan de Motionwatch® opgehaald worden en krijgen u en uw kind een korte uitleg over het gebruik van de Motionwatch®. Ook krijgt u een afspraak mee voor het inleveren van de Motionwatch®. Bijzonderheden Motionwatch®: 
- Draag de Motionwatch® dag en nacht; 
- Douchen mag. De Motionwatch® is 30 minuten waterdicht; 
- Zwem niet met De Motionwatch®; 
- Druk op het knopje van de Motionwatch® wanneer uw kind ’s avonds probeert te gaan slapen. Let op; dat hoeft niet dezelfde tijd te zijn als het tijdstip waarop uw kind naar bed gaat. 
- Druk opnieuw op het knopje wanneer uw kind ’s morgens op staat. Bij een toiletbezoek ’s avonds of ’s nachts hoeft er niet op het knopje gedrukt te worden.

Title: Resultaten
De slaapspecialist bespreekt op de polikliniek de uitslag en de behandelmogelijkheden met u en uw kind.

Title: Bent u onverwacht verhinderd
Wanneer de afspraak niet door kan gaan, vragen wij u dat zo snel mogelijk aan ons door te geven. Dat kan op het hieronder vermelde nummer.

Title: Vragen
Heeft u na het lezen van deze folder vragen? U kunt tijdens kantooruren bellen met het secretariaat van het slaapcentrum. Locatie Hengelo: Telefoonnummer 088 708 55 25.

Title: Check het dossier van uw kind op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van het medisch dossier van uw kind inzien, persoonlijke gegevens checken, of bijvoorbeeld vragenlijsten invullen die wij hebben klaargezet. Kijk voor meer informatie de folder ‘MijnZGT machtiging ouders’."
(Langdurig) gebroken vliezen,page_1,"Title: Wat als de vliezen langdurig gebroken zijn
In 95 procent van de gevallen komt de bevalling binnen 72 uur op gang. Wanneer het langer duurt, neemt de kans op een infectie bij moeder en ongeboren baby iets toe. U kunt ervoor kiezen de baring in te laten leiden, of het spontane begin van de bevalling af te wachten. Het volgende is hierbij van belang: 
- Bij het inleiden van de baring bij een eerste kind is er een iets hogere kans op langdurige weeën en kunstverlossing. De kans op een keizersnede is even groot als bij afwachten; 
- Als u het spontane begin van de bevalling wil afwachten mag dat, maar het advies is om niet langer dan 72 uur af te wachten vanwege het oplopen van het infectierisico; 
- Als u tussen 24 tot 48 uur na het breken van de vliezen ingeleid wilt worden, mag dat ook. We spreken hiervoor dan een gunstig tijdstip af; 
- Als u geen uitgesproken keuze heeft, wordt de inleiding gepland op de ochtend nadat de vliezen 48 uur gebroken zijn.

Title: Wat doen bij langdurig gebroken vliezen
- Drie keer per dag rectaal uw temperatuur meten; 
- Verwissel regelmatig uw kraamverband (altijd na toiletbezoek); 
- Geen tampons gebruiken; 
- Geen geslachtsgemeenschap; 
- Ga niet zwemmen of in bad (douchen mag wel); 
- Elke 24 uur worden de controles in het ziekenhuis herhaald (CTG, temperatuur en pols).

Title: Controles bij uw baby
Omdat er bij langdurig gebroken vliezen een verhoogde kans op infectie bestaat, wordt u samen met uw baby na de bevalling minimaal twaalf uur opgenomen op de afdeling moeder en kind. Ook komt de kinderarts langs om uw baby na te kijken. In overleg met de kinderarts wordt ontslag afgesproken. Als uw baby mee naar huis mag, moet u contact opnemen met uw verloskundige als uw baby: 
- Slecht drinkt; 
- Regelmatig kreunt; 
- Een te snelle of te langzame ademhaling heeft; 
- Slap is; 
- Een nare kleur heeft (grauw); 
- Geen constante temperatuur tussen de 36.5º C en 37.5º C heeft, maar een sterk wisselende temperatuur. Meer informatie vind u in de folder “Vroege infectie herkennen bij uw baby”.

Title: Vragen
Mocht u na het lezen van deze folder nog vragen hebben, uw gynaecoloog, verloskundige, verpleegkundige of huisarts is altijd bereid ze te beantwoorden.

Title: Algemene informatie Telefoonnummers
- Voor zwangeren is onze polikliniek/afdeling verloskunde op locatie Almelo bereikbaar op nummer: 088 708 44 16

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Afdeling 3 zuid (ZGT Almelo),page_0,"Title: Afdeling 3 zuid
Uw familielid is opgenomen op afdeling 3 zuid, kamernummer: ………………………………… Op deze afdeling liggen patiënten van de longartsen.

Title: Wie is verantwoordelijk voor de kamer?
Wij werken met een eerstverantwoordelijk verpleegkundige. Deze verpleegkundige is verantwoordelijk voor de patiënten op haar/zijn kamer. Op het bord tegenover de balie staat welke verpleegkundige voor welke kamer verantwoordelijk is. Ook hangt op elke kamer een bord waarop staat welke verpleegkundige verantwoordelijk is per dienst.

Title: Wie is contactpersoon voor het ziekenhuis?
Graag zien we dat er één familielid/naasten optreedt als contactpersoon. Dit contactpersoon onderhoudt de contacten met de verantwoordelijk verpleegkundige. Dit om te vermijden dat er informatie langs elkaar heen loopt. De rest van de familie/naasten kan dan informatie via de contactpersoon verkrijgen.

Title: Belangrijke informatie
Bij problemen en vragen kunt u in eerste instantie altijd bij de verpleegkundige terecht die voor de betreffende kamer verantwoordelijk is. Gelet op uw privacy geven wij geen informatie aan personen die niet genoteerd staan als contactpersoon. Een afspraak met de zaalarts kunt u via de verpleegkundige maken.

Title: Wat zijn de bezoektijden?
U mag maximaal 2 bezoekers ontvangen. Wij adviseren u echter om 1 bezoeker per keer te ontvangen. Dit voor uw eigen rust en die van uw zaalgenoten. Het is verstandig dat de familie/kennissen/andere betrokkenen onderling overleggen wie wanneer op bezoek komt. Bezoek: Maximaal 2 bezoekers per patiënt aan bed 
- Ma – Vrij 16.00 – 19.30 uur 
- Za + Zo 11.00 – 12.00 uur 16.00 – 19.30 uur

Title: Wanneer komen de artsen?
De hoofdbehandelaar is de vakgroep longartsen. De vakgroep heeft deze taak gedelegeerd aan de dienstdoende longarts, dat is de arts die kliniekdienst doet. Elke week op maandag wisselt deze kliniekdienst. Op de borden tegenover de balie en op de kamer staat de naam vermeld van de longarts die deze kliniekdienst doet.

Title: VOD (voorlopige ontslagdatum)
Op de afdeling longgeneeskunde werken we met een VOD. Dit houdt in dat de longarts/arts-assistent al direct bij opname een ontslagdatum vaststelt. Dit is een streefdatum waar we met u naar toe werken. Dagelijks wordt in de artsenvisite de VOD geëvalueerd en zo nodig aangepast, als blijkt dat ontslag nog niet haalbaar is.

Title: Wat heeft u nodig
- Uw eigen inhalatiemedicatie 
- Zeep en of douchegel 
- Shampoo 
- Kam/borstel 
- Tandenborstel 
- Tandpasta / steradent/ kukident 
- Pyjama’s/ nachthemden 
- Ochtendjas 
- Ondergoed: hemden/onderbroeken 
- Kleding: zowel bovenkleding als onderkleding 
- Schoenen/pantoffels Tevens verzoeken wij u waardevolle bezittingen zoals geld en sieraden mee te geven naar huis.

Title: Transferbureau
Indien er bij ontslag zorg nodig is in de thuissituatie of er moet een aanvraag worden gedaan voor een (tijdelijke) plek in het verpleeg- of verzorgingshuis dan wordt het transferbureau ingeschakeld. De transferverpleegkundige heeft in dat geval een gesprek met u en eventueel uw naasten en zal nadien de zorg/ toekomstvoorziening die u nodig heeft voor u regelen."
(Langdurig) gebroken vliezen,page_0,"Title: (Langdurig) gebroken vliezen
Als de vliezen gebroken zijn, bij een zwangerschapsduur van 37 tot 42 weken, kan het zijn dat de weeën nog even op zich laten wachten en de bevalling dus nog niet begint. De kans is wel groot dat u spontaan weeën krijgt binnen 24 uur. In deze folder leest u wat u kunt verwachten en wat u kunt doen wanneer uw vliezen gebroken zijn.

Title: Vruchtwater
Het vruchtwater is normaal gesproken helder/grijs-wit van kleur met witte vlokjes erin. Wanneer er bijmenging van ontlasting van de baby optreedt kan het vruchtwater groen of bruin verkleuren. Een rode verkleuring ontstaat door bijmenging van wat bloed. Het vruchtwater wordt steeds opnieuw aangemaakt, dus u kunt steeds een beetje vruchtwater blijven verliezen, nadat de vliezen zijn gebroken.

Title: De functie van het vruchtwater
Het vruchtwater maakt onder andere groei en beweging mogelijk van de baby, net zoals adembewegingen, drinken en slikken. Als de vliezen zijn gebroken, is er minder vruchtwater aanwezig.

Title: Risico’s
Het breken van de vliezen geeft een verhoogde kans op een infectie in de baarmoeder. Dit komt omdat de natuurlijke afscherming voor de buitenwereld die de vliezen aan de baarmoeder biedt, nu verbroken is.

Title: Adviezen
Zijn uw vliezen gebroken? Dan adviseren wij u, om bijvoorbeeld het risico op infectie te verkleinen, het volgende te doen: 
- Drie keer per dag rectaal uw temperatuur meten; 
- Verwissel regelmatig uw kraamverband (altijd na toiletbezoek); 
- Geen tampons gebruiken; 
- Geen geslachtsgemeenschap; 
- Ga niet zwemmen of in bad (douchen mag wel).

Title: Contact opnemen
Wij vragen u contact op te nemen als: 
- Uw temperatuur hoger dan 37,8o C is; 
- Uw vliezen breken vóór uw 37e zwangerschapsweek; 
- Uw vliezen breken wanneer u om medische reden in het ziekenhuis moet bevallen; 
- Uw vruchtwater niet helder is; 
- U zich ziek of niet lekker voelt; 
- U uw baby onvoldoende voelt bewegen; 
- Bij de laatste controle het hoofdje niet was ingedaald.

Title: Langdurig gebroken vliezen
Wij spreken van langdurig gebroken vliezen wanneer de vliezen langer dan 24 uur gebroken zijn. Dit is een reden om in het ziekenhuis te bevallen. Voor, tijdens en na de bevalling houden wij uw conditie en die van uw baby in de gaten. Binnen 24 tot 48 uur na het breken van de vliezen wordt u opgenomen op de afdeling geboorte. Daar wordt gestart met het inleiden van de bevalling. Meer informatie vindt u in de folders “Inleiding van de baring” en “Bevalling en kraambed”. Bij controle of bij opname in het ziekenhuis kunt u het volgende verwachten: 
- De indaling van de baby wordt uitwendig bepaald, soms volgt een echo; 
- Er wordt een CTG (cardiotocogram) gemaakt om de conditie van de baby en de weeën activiteit te beoordelen; 
- Vaak wordt het vruchtwaterverlies beoordeeld door onderzoek. Hierbij letten we op geur en kleur van het vruchtwater; 
- Er wordt een vaginakweek afgenomen en zo nodig wordt de urine onderzocht; 
- We meten uw temperatuur en polsslag; 
- Een inwendig onderzoek wordt in principe niet verricht, om de kans op infectie te beperken."
Bijschildklierscan preoperatief,page_0,"Title: Bijschildklierscan preoperatief
Deze procedure wordt uitgevoerd naar aanleiding van een eerder uitgevoerde bijschildklierscan waarbij een te snel functionerende bijschildklier is vastgesteld. Bij bijschildklierscan preoperatief wordt een licht radioactieve injectie één tot twee uur voor de operatie toegediend. De chirurg kan dan tijdens de operatie met behulp van een gammaprobe (een apparaatje dat een geluidsignaal afgeeft wanneer radioactiviteit gemeten wordt) de bijschildklier opsporen en verwijderen.

Title: Voorbereidingen op de procedure
Voor de procedure op de afdeling nucleaire geneeskunde is geen speciale voorbereiding noodzakelijk. Het kan echter zijn dat u voor de operatie andere instructies krijgt en dat u nuchter moet zijn. Bent u zwanger, denkt u dit te zijn, of geeft u op dit moment borstvoeding, neem dan zo snel mogelijk contact op met de afdeling nucleaire geneeskunde.

Title: Hoe gaat het in zijn werk
Op de afdeling nucleaire geneeskunde wordt u meegenomen naar een onderzoekskamer waar u een injectie met een licht radioactieve vloeistof, via een bloedvat in de arm krijgt. Na de injectie mag u terug naar de afdeling, waar u opgenomen bent. Daarna wordt u naar de operatiekamer gebracht.

Title: Bijwerkingen
De soort en de hoeveelheid straling die u bij dit onderzoek krijgt zijn niet nadelig voor u of de mensen in uw omgeving. De radioactieve vloeistof is snel weer uit uw lichaam verdwenen en u hoeft thuis geen bijzondere maatregelen te nemen. Door dit onderzoek krijgt u geen overgevoeligheidsreacties, ook niet als u overgevoelig bent voor jodium of contrastmiddelen. De rijvaardigheid wordt niet beïnvloed.

Title: Opmerkingen
Als u binnen vier weken na uw onderzoek of behandeling een vliegreis gaat maken, meld dit dan een paar dagen voor de afspraak bij de secretaresse van de afdeling nucleaire geneeskunde. Dan wordt bekeken of het noodzakelijk is om een vliegbrief mee te geven. Hiermee kunt u aantonen dat u een onderzoek of behandeling met radioactieve stoffen heeft gehad.

Title: Medische apparatuur (zoals een insulinepomp)
Gebruikt u een medisch apparaat zoals een insulinepomp of (externe) neurostimulator? Er bestaat een kleine kans dat de werking van het apparaat verstoord raakt door blootstelling aan röntgenstraling. Raadpleeg de handleiding van uw apparaat om te zien hoe u hiermee om moet gaan.

Title: Vragen
Hebt u na het lezen van deze informatie nog vragen, stel ze gerust. U kunt daarvoor bellen met de afdeling nucleaire geneeskunde, telefoonnummer 088 708 56 70. U vindt ons op routenummer 1.15, ziekenhuislocatie Hengelo.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
"Borstvorming bij mannen _ gynaecomastie, behandeld door de chirurg",page_0,"Title: Borstvorming bij mannen
Gynaecomastie Deze folder geeft u een globaal overzicht van de mogelijke oorzaken en klachten van borstvorming bij de man en de meest gebruikelijke behandelingsmogelijkheden. Het is goed u te realiseren dat bij het vaststellen van een aandoening de situatie voor iedereen weer anders kan zijn.

Title: Fysiologische borstvorming bij mannen
Gynaecomastie voelt meestal aan als een elastische zwelling van ongeveer twee á drie centimeter achter de tepel. Er zijn verschillende fasen in het leven waarin borstvorming bij de man kan ontstaan. De zwellingen zijn niet ‘abnormaal’, maar een normale reactie van de borstklier op de hormonen. Daarom noemt men dit fysiologische (normale) borstvorming. In de babyfase zwellen kleine klierschijfjes achter de tepel op. In de puberfase kunnen onder invloed van hormonen de borstklieren verder opzwellen. Dat kan bij beide borstgebieden of slechts bij één borstklier het geval zijn. Meestal is deze vergroting kortdurend en verdwijnen de zwellingen na een aantal maanden tot jaren. Vanaf middelbare leeftijd komt het ook voor dat de borstklier vergroot.

Title: Niet-fysiologische (abnormaal) borstvorming bij mannen
Wanneer borstvergroting optreedt die niet binnen de normale reactie van het lichaam valt, spreken we van niet-fysiologisch. Oorzaken van niet-fysiologische borstvorming bij mannen zijn: 
- borstvorming door vetafzetting; 
- bijwerking van bepaalde medicijnen; 
- reactie op stofwisselingsveranderingen bij lever, nier, schildklierziekte; 
- verandering in de productie van hormonen (te geringe productie door de zaadbal) of bij het slikken van hormonen; 
- hormoonproducerende gezwellen van zaadbal of luchtwegen; 
- borstkanker bij de man.

Title: Welke klachten kan borstvorming bij de man geven?
Er kunnen cosmetische bezwaren zijn. Borstvorming kan ook hinderlijk zijn, bijvoorbeeld bij het dragen van bretels of van een rugzak. Sommige mannen hebben pijnklachten door de borstkliervergroting. Maar meestal zal het ontdekken van extra borstvorming de man een gevoel van ongerustheid geven.

Title: Behandeling/onderzoek
Bij fysiologische gynaecomastie in de baby- en puberfase volstaat de arts meestal met een lichamelijk onderzoek. Wanneer er echter kans op niet-fysiologische borstvorming bestaat vindt er aanvullend onderzoek plaats: 
- er kan bloed worden afgenomen om bepaalde stoffen in het bloed te onderzoeken; 
- meestal wordt een röntgenfoto en een echo van de borstklier gemaakt; 
- ook kan de arts een punctie uit laten voeren om weefsel te verkrijgen die onder de microscoop onderzocht worden. Bij een punctie wordt met een holle naald in de zwelling geprikt en worden enkele cellen opgezogen."
Afdeling moeder en kind (neonatologie),page_1,"Title: Ontwikkelingsgerichte zorg
Ontwikkelingsgerichte zorg voor uw baby is het verminderen van prikkels en stress, het stimuleren van de ontwikkeling en het bevorderen van de band tussen kind en ouders. Bij te vroeg geboren kinderen is de hersenontwikkeling nog niet helemaal voltooid. Daarom streven wij ernaar om sommige prikkels zoveel mogelijk te voorkomen. Dit zijn bijvoorbeeld prikkels als harde geluiden, een onrustige omgeving, veel licht en verstoringen van de slaap. U bent als ouder(s) de belangrijkste en meest constante personen in het leven van uw baby. Daarom betrekken wij u zoveel mogelijk bij de zorg van uw baby. Wij begeleiden u graag om het gedrag van uw baby te leren (her)kennen, zodat de zorg zo goed mogelijk op uw baby wordt afgestemd. Wij begeleiden u in wat uw baby nodig heeft om zich zo goed mogelijk te kunnen ontwikkelen. Op deze manier maken we een zorgplan dat inspeelt op de persoonlijke behoeftes van uw baby. Om de relatie en hechting tussen u en uw baby te bevorderen, wordt het kangoeroeën oftewel buidelen aanbevolen. Hierbij legt de moeder of vader de baby bloot op haar/zijn borst. In verband met de veiligheid tijdens het huid-op-huidcontact is het belangrijk dat één van de beide ouders wakker is, ouder en baby half rechtop zitten zodat de baby goed kan ademen en dat één van de ouders aandacht voor het kind heeft. U kunt als moeder ook een doekje dat u op de blote huid gedragen hebt onder het hoofdje van uw baby leggen. Uw baby zal uw vertrouwde geur herkennen. Video Interactie Begeleiding (VIB) VIB geeft de mogelijkheid om u bewust te worden van het contact dat u en uw baby hebben. We maken video-opnamen van u en uw baby en later kijken we deze beelden samen met u terug. Dagboekje U kunt een dagboekje bijhouden. Hierin kunt u zo vaak u wilt uw ervaringen en gevoelens opschrijven. Hierbij mag u ook gebruik maken van de gegevens uit het zorgdossier. Ook kan de verpleegkundige die voor uw kind zorgt een stukje in het dagboekje schrijven.

Title: Voeding
Borstvoeding Wordt uw baby in een couveuse verpleegd? Ook dan kunt u borstvoeding geven. Als uw baby te klein of te ziek is om zelf te drinken kunt u de voeding afkolven. Wij geven dan de afgekolfde moedermelk via de sonde. Vraag naar de desbetreffende patiënten informatiefolders. De lactatiekundige begeleidt u bij het geven van borstvoeding. De lactatiekundige zal uw dossier en/of dat van uw kind inzien om vroegtijdig problemen te kunnen signaleren. Indien u hier bezwaar tegen heeft kunt u dit laten weten aan de lactatiekundige of verpleegkundige. Sondevoeding Als uw baby niet in staat is zelf uit de borst of de fles te drinken, dan geven we de voeding via een sonde. Dit is een slangetje dat via de neus rechtstreeks naar de maag gaat. Indien mogelijk leren we u het geven van de sondevoeding aan uw kind, waardoor de mogelijkheid bestaat dat uw kind eerder mee naar huis kan. Overleg met de verpleegkundige of de behandelend arts van uw kind of u en uw baby hiervoor in aanmerking komen. Flesvoeding Als uw baby uit een eigen fles drinkt, dan moet de fles dagelijks worden uitgekookt. Dit kan bij ons op de afdeling, of thuis. Vanwege de hygiënerichtlijnen zijn ouders niet toegestaan in de voedingskeuken."
"Echografie, armen _ benen (spieren & gewrichten)",page_0,"Title: Echo armen en benen
Uw behandelend medisch specialist heeft u voor een echografie onderzoek verwezen naar de afdeling radiologie (röntgen). Dit is een afdeling waar radiologen (artsen) en radiodiagnostisch laboranten met behulp van verschillende technieken afbeeldingen van het lichaam maken. Bij het maken van een echografie wordt gebruik gemaakt van geluidsgolven, met een zo hoge frequentie, dat ze voor het menselijk oor niet meer hoorbaar zijn. Nadat de echografie is gemaakt wordt deze door een radioloog beoordeeld. Vervolgens wordt de uitslag vastgelegd in een verslag.

Title: Melden
Wij verzoeken u vriendelijk om u voor het onderzoek te melden bij de balie. Wij streven ernaar het onderzoek op tijd uit te voeren.

Title: Afzeggen van het onderzoek
Mocht u om wat voor reden dan ook de afspraak niet kunnen nakomen, dan verzoeken wij u dit zo snel mogelijk te melden aan de afdeling radiologie via telefoonnummer 088 708 37 00, zodat de onderzoek tijd niet verloren gaat.

Title: Algemeen
Kleding Het is voor u en voor onze medewerkers prettig, wanneer u kleding aanheeft die u gemakkelijk aan en uit kunt trekken.

Title: Medicijnen
U kunt uw medicijnen op de gebruikelijke manier met een beetje water innemen.

Title: Verloop van het onderzoek
De echolaborant haalt u op uit de wachtruimte en neemt u mee naar de kleedkamer. Bij het maken van een echo moet u zich gedeeltelijk ontkleden. De echolaborant zegt u welke kleding u uit moet doen. Vervolgens gaat u op de onderzoekstafel liggen. De huid van het te onderzoeken gebied wordt ingesmeerd met een soort gel. Door deze gel ontstaat er een beter contact tussen de huid en de echokop. In de echokop zit een zender en een ontvanger. Op een monitor verschijnt een beeld van het te onderzoeken gebied. De echolaborant gaat met de echokop in verschillende richtingen over de huid. Dit kan soms een wat drukkend gevoel geven, maar is niet pijnlijk.

Title: Uitslag
De uitslag van het onderzoek krijgt u van de medisch specialist die het onderzoek heeft aangevraagd. Deze uitslag is ongeveer 2 à 3 werkdagen na het onderzoek bekend bij de aanvrager.

Title: Vragen
Indien u vragen heeft dan kunt u contact opnemen met de afdeling radiologie. Op werkdagen is de afdeling radiologie tussen 08.30 – 12.30 uur en van 13.00 - 16.30 uur telefonisch bereikbaar op het volgende telefoonnummer: 088 708 37 00.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Coloscopie bij kinderen,page_1,"Title: Nazorg
Als het onderzoek achter de rug is, slaapt uw kind eerst uit op de uitslaapkamer (recovery) en daarna op de kinderafdeling. Daar houdt de kinderverpleegkundige uw kind nog even in de gaten. Wij letten op pijn, misselijkheid en bloedverlies uit de anus. Thuis dient u ook te letten op bloedverlies uit de anus. De (kinder)arts vertelt u zo snel mogelijk de eerste bevindingen van het onderzoek Het onderzoeken van eventueel weggenomen weefsel duurt langer. Die uitslag hoort u later, hiervoor maken we een belafspraak met u.

Title: Mogelijke complicaties
- Bloedverlies uit de anus; 
- Koorts boven 38,5ºC; 
- Pijn, ondanks gegeven pijnstillers.

Title: Vragen
Deze folder bevatalgemene voorlichting en is bedoeld als extra informatie naast het gesprek met uw behandelend specialist. Bijzondere omstandigheden kunnen tot wijzigingen aanleiding geven. Dit wordt altijd door uw behandeld specialist aan u kenbaar gemaakt. Heeft u na het lezen van deze folder nog vragen? Neem dan op werkdagen contact op met de verpleegafdeling kindergeneeskunde of de polikliniek kindergeneeskunde.

Title: Verpleegafdeling kindergeneeskunde
Ziekenhuislocatie Almelo Telefoonnummer 088 708 44 50

Title: Polikliniek kindergeneeskunde
Binnen kantooruren Telefoonnummer 088 708 31 20 Buiten kantooruren Indien uw vraag niet kan wachten tot de volgende werkdag. Telefoonnummer 088 708 78 78 Bronnen: Bron: Darmwereld vzw, crohnsite.be. Onder de rubriek diagnose vindt u coloscopie.

Title: Check het dossier van uw kind op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van het medisch dossier van uw kind inzien, persoonlijke gegevens checken, of bijvoorbeeld vragenlijsten invullen die wij hebben klaargezet. Zie voor meer informatie de folder ‘MijnZGT machtiging voor ouders’."
"Anesthesie, jongeren (POS)",page_4,"Title: Pijnbestrijding
Na de ingreep wordt door de verpleegkundige samen met je gekeken hoeveel pijn je hebt. De verpleegkundige zorgt dat je genoeg pijnstillers krijgt. De anesthesioloog schrijft die voor. We meten de pijn met een pijnschaal. Ga je dezelfde dag naar huis? Dan krijgt je een pijnstillingsadvies mee. Je hebt meestal al een paracetamoladvies tijdens de preoperatieve screening ontvangen. Een recept voor extra pijnstillers krijg je die dag mee. Blijf je opgenomen? Dan wordt de pijnscore regelmatig herhaald. Dit is nodig om je een goede pijnbehandeling te kunnen geven. Als alles goed gaat, mag je weer naar huis. Eventueel krijg je een afspraak mee voor nacontrole. Verder ontvang je op de afdeling informatie over leefregels voor thuis en zo nodig pijnstillers.

Title: Veiligheid
ZGT ziet veiligheid als basisvereiste voor goede zorg en dienstverlening. Alle patiënten kunnen er op vertrouwen dat zij veilige en goede zorg ontvangen. In het teken van de patiëntveiligheid en om fouten te voorkomen worden een aantal zaken meerdere keren gecontroleerd. Dit gebeurt door verschillende medewerkers. Zo controleren zij onder andere je naam, geboortedatum, medicijngebruik en voor welke behandeling/operatie je komt. Door goed opgeleide anesthesiemedewerkers en anesthesiologen en het gebruik van moderne bewakingsapparatuur heeft onder anesthesie gaan weinig risico’s.

Title: Rechten en plichten
Op de website van ZGT kunt je meer lezen over rechten en plichten: zgt.nl/rechtenplichten Lees je liever op papier? Vraag hier dan gerust om.

Title: Geef uw mening over ons
Via de website van ZGT kunt je je mening geven: zgt.nl/uwmening

Title: Vragen
Mocht u nog vragen hebben na het lezen van deze folder. Neem gerust contact op met ZGT polikliniek preoperatieve screening en anesthesie. Je kan bellen op maandag t/m vrijdag van 8.30-12.00 uur en van 13.00 tot 16.30 uur via telefoonnummer 088 708 53 96. Het is handig om je vragen op te schrijven. Heb je vragen voor de opnameplanning dan kan je bellen met de afdeling opnameplanning, telefoonnummer 088 708 42 28.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt"
Meerlingzwangerschap,page_5,"Title: Het kraambed
Als de baby’s niet te vroeg geboren zijn of een te laag geboortegewicht hebben kunt u na een vaginale bevalling van een tweeling de kraamperiode thuis doorbrengen. Geef als u kraamhulp aanvraagt aan dat u een meerling verwacht en bespreek de mogelijkheden van zo uitgebreid mogelijke kraamhulp. Bij opname van een of meer baby’s op de afdeling Neonatologie geven de meeste ouders er de voorkeur aan de kraamperiode in het ziekenhuis te blijven.

Title: Borstvoeding
Ook als u een meerling krijgt, kunt u borstvoeding geven. Bij voorkeur maakt u een afspraak met de lactatiekundige voor 30 weken zwangerschap voor tips en adviezen. Er zijn ook verschillende instanties die informatie verstrekken over het geven van borstvoeding; zij zijn achter in deze brochure opgenomen. Tevens bent u van harte welkom tijdens één van de borstvoedingsvoorlichtingsavonden in ZGT. Meer informatie hierover vind u op zgt.nl.

Title: De eerste periode thuis
De eerste periode thuis met een meerling is voor veel ouders zwaar, hoezeer zij zich ook op hun baby’s verheugd hebben en hoe gelukkig zij zich ook voelen. Meer baby’s vragen immers meer tijd en aandacht dan één. De nachtrust is vaak gestoord. Het leren kennen van de baby’s en het opbouwen van een emotionele band kost meer tijd dan bij één baby. Oudere kinderen kunnen door de komst van een meerling ook meer aandacht dan voorheen vragen. Naarmate de tijd verstrijkt ontstaat er meer routine in de verzorging van de baby’s. Het kan raadzaam zijn om tijdens de zwangerschap al contact op te nemen met de vereniging van meerlingouders.

Title: Vragen
Mocht u na het lezen van deze folder nog vragen hebben, uw gynaecoloog, verloskundige, verpleegkundige of huisarts is altijd bereid ze te beantwoorden.

Title: Algemene informatie Telefoonnummers
- Voor zwangeren is onze polikliniek/afdeling verloskunde op locatie Almelo bereikbaar op telefoonnummer bereikbaar: 088 708 44 16.

Title: De Meerlingentelefoon
Telefoonnummer: 088 633 75 46 Bereikbaar op maandag tot en met donderdag van 09.00 tot 17.00 uur

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt. Het copyright en de verantwoordelijkheid voor deze folder berusten bij de Nederlandse Vereniging voor Obstetrie en Gynaecologie (NVOG)."
"Continentiepolikliniek, klinische opname droge bed training",page_0,"Title: Klinische droge bed training
Hallo_________________ , Omdat je mee gaat doen aan de Droge Bed Training van _______________ ben je _______dag __-__-__ om 16.00 uur welkom op de continentiepolikliniek van ZGT ziekenhuislocatie Hengelo. Routenummer 0.11 op de polikliniek kindergeneeskunde. Je maakt dan kennis met de kinderen die de training ook gaan volgen. Jij en je ouder(s) krijgen uitleg over de training, en je ontvangt het droge bed boek. Natuurlijk kun je ook vragen stellen. Dit alles duurt ongeveer een uur.

Title: De droge bedtraining gaat maandag
__-__-__ van start. Jij en je ouders/verzorgers zijn om 18.30 uur welkom op de kind- en tienerafdeling van ziekenhuislocatie Hengelo, routenummer 1.18, afdeling B1. De training wordt doorgenomen en we gaan de positieve oefeningen doen. Dit zijn oefeningen om de gewoonte van ‘uit bed en naar de wc gaan’ te leren. Je ouders/verzorgers gaan deze oefeningen dinsdagavond samen met je doen zodat wij nog wat aanwijzingen kunnen geven. Maandagnacht noemen we de intensieve nacht omdat je dan elk uur wakker wordt gemaakt om je blaas te trainen. Dinsdagochtend word je om 08.00 uur of eventueel eerder opgehaald door je ouder(s)/verzorger(s) zodat je naar school of huis kunt gaan. Om 18.30 uur wordt je samen met je ouder(s)/verzorger(s) terug verwacht op de kind- en tienerafdeling.

Title: Woensdag, donderdag en vrijdagochtend
halen je ouder(s)/verzorger(s) je om 08.00 uur of eventueel eerder op zodat je naar school of huis kunt gaan. Woensdag en donderdagavond kom je om 19.00 uur terug met je ouder(s)/verzorger(s). Zij doen dan de oefeningen met je. Vrijdagochtend is de training afgelopen. Je krijgt een belafspraak mee. De training wordt dan thuis vervolgd en duurt gemiddeld twaalf weken. Als je medicijnen voor het bedplassen gebruikt moet je deze veertien dagen voor de ziekenhuisopname niet meer innemen, omdat deze medicijnen de blaasfunctie verstoren. In het ziekenhuis zijn je ouders/verzorgers elke avond welkom tot ongeveer 20.00-20.30 uur. Liever geen broertjes en zusje mee. Wel je plaswekker, extra batterij voor de plaswekker en je (gelezen) droge bed boek meenemen!

Title: Tot slot
Deze folder betreft een algemene voorlichting en is bedoeld als extra informatie naast het gesprek met uw behandelend specialist/continentie poli. Bijzondere omstandigheden kunnen tot wijzigingen aanleiding geven. Dit zal altijd door uw behandelend specialist/continentiepolikliniek aan u kenbaar gemaakt worden. Heeft u na het lezen van deze folder nog vragen, dan kunt u op werkdagen contact opnemen met de continentiepolikliniek kinderen.

Title: Continentiepolikliniek kinderen
Wij zijn bereikbaar op alle dagen, behalve vrijdag: Telefoonnummer 088 708 31 20 of e-mail: plasenpoeppoli@zgt.nl

Title: Check het dossier van uw kind op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van het medisch dossier van uw kind inzien, persoonlijke gegevens checken, of bijvoorbeeld vragenlijsten invullen die wij hebben klaargezet. Zie voor meer informatie de folder ‘MijnZGT machtiging voor ouders’."
Gebroken heup,page_2,"Title: Controleafspraak
De hechtingen worden na twee weken verwijderd op de polikliniek of in het verpleeghuis. Als u op de polikliniek komt wordt er ook een controlefoto gemaakt. Na 6 weken wordt er nogmaals een controlefoto gemaakt en komt u bij de fysiotherapie op de polikliniek die met u bespreekt hoe het gaat en zo nodig overlegd met de traumachirurg.

Title: Leefregels na een gebroken heup
De eerste zes weken na de operatie loopt u met een loophulpmiddel (krukken, rollator of looprek). Overleg altijd eerst met de fysiotherapeut of medisch specialist als u iets anders wilt proberen. Zitten en staan U kunt het best gaan zitten op een hoge stoel met armleuningen. Wanneer u gaat zitten, loopt u naar achteren totdat u het bed of de stoel met uw benen voelt. Zet de krukken/looprek/rollator aan de kant en steun met beide handen op de leuningen van de stoel of op het bed. Let erop dat u tijdens het gaan zitten, uw geopereerde been wat naar voren zet. Leg het been niet hoog op een kruk of stoel. Wanneer u gaat staan, verplaatst u zich eerst naar de rand van de zitting, dus naar voren toe. Drukt u zich dan op met beide armen vanaf de armleuningen. Let op dat u ook hierbij uw geopereerde been iets naar voren zet. Gebruik geen krukken om u op te drukken, dit is onstabiel waardoor u kunt vallen. Lopen Wanneer u met krukken/looprek/rollator loopt is het belangrijk om hierbij goed op uw houding te letten. Houd uw hoofd rechtop en kijk recht vooruit. Wanneer u naar uw voeten kijkt, bestaat de mogelijkheid dat u struikelt en valt. Loop rustig. Controleer of de doppen van de krukken nog voldoende profiel hebben. Kijk uit voor natte en/of gladde vloeren! Draaien Stap voor stap. U mag niet staand draaien op de voet van het geopereerde been. Traplopen Trap op: Altijd het niet geopereerde been eerst. Dan bijsluiten met het geopereerde been en de elleboogkruk. Trap af: Eerst de elleboogkruk met het geopereerde been. Dan bijsluiten met het niet geopereerde been. Een stevige trapleuning is noodzakelijk. Slapen en liggen Indien u een kophalsprothese heeft, gelden de volgende aanvullende leefregels voor de eerste drie maanden na de operatie: 
- Bukken en tillen vermijden 
- De benen niet over elkaar slaan 
- Niet op de buik gaan liggen 
- De hoek in de heupen mag niet kleiner worden dan 90 graden. 
- U mag het been niet naar binnen draaien 
- Indien de pijn het toelaat mag u liggen op de geopereerde zijde.

Title: Vragen
Bij vragen of complicaties kunt u tot twee weken na opname tijdens kantooruren contact opnemen met het secretariaat heelkunde van ZGT, telefoonnummer 088 708 52 33. Na twee weken kunt u contact opnemen met de huisartsenpost. Bij zeer dringende gevallen, welke echt niet kunnen wachten tot de volgende dag, kunt u buiten kantoortijd contact opnemen met ZGT, telefoonnummer 088 708 78 78.

Title: Wanneer neemt u contact op?
Als u de volgende zaken merkt, mag u contact opnemen volgens bovenstaande wijze: 
- De operatiewond gaat lekken 
- Het wondgebied erg gezwollen is en rood blijft 
- Uw been erg pijnlijk aanvoelt 
- U niet meer op het geopereerde been kunt staan, terwijl u dat eerst wel kon 
- U koorts krijgt hoger dan 38,5 °C"
Schildklieroperatie,page_3,"Title: Instructies voor thuis
Indien u dezelfde dag als de operatie naar huis kan, dan is het belangrijk dat u ’s nachts niet alleen in huis bent. Heeft u thuis klachten heeft in de vorm van: 
- koorts van 38.5 en hoger langer dan twee dagen 
- toenemende pijnklachten 
- zwelling in het wondgebied 
- nabloeding of anderszins klachten die niet tot de volgende dag kunnen wachten, dan kunt u contact opnemen met de spoedeisende hulp, telefoonnummer 088 708 78 78. De volgende regels worden aanbevolen na uw ontslag: 
- Na de operatie mag u na een dag weer douchen maar nog niet baden. 
- Niet baden of zwemmen gedurende twee weken in verband met goede genezing van de wond. 
- Er wordt voor u een afspraak gemaakt voor de poliklinische controle bij de chirurg en internist. 
- De hechtpleisters kunnen na 10 -12 dagen zelf onder douche verwijderd worden of eerder als ze al loslaten. 
- De chirurg kijkt tijdens de controle naar uw wond.

Title: Vragen
Heeft u na de operatie thuis nog vragen of doen zich thuis problemen voor, neem dan als volgt contact op met het ziekenhuis: 
- Tijdens kantooruren kunt u contact opnemen met het secretariaat van de chirurgen, telefoonnummer 088 708 52 31 of 088 708 52 32.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: https://zgt.nl/mijnzgt.nl"
Klachtenonderzoekscommissie Ziekenhuizen Oost-Nederland (folder),page_1,"Title: Het oordeel
Meestal ontvangt u binnen zes weken, maar uiterlijk binnen tien weken, het oordeel van de Raad van Bestuur op uw klacht. Indien deze termijn niet voldoende is dan wordt u hierover geïnformeerd. Het oordeel van de Raad van Bestuur wordt tevens toegezonden aan degene die betrokken is bij de klacht en aan de klachtenonderzoekscommissie.

Title: Klachten van ingewikkeld medisch-technische aard
Als de klacht naar oordeel van de klachtenonderzoekscommissie van ingewikkeld medisch-inhoudelijke/technische aard is, dan kan de klachtenonderzoekscommissie u adviseren deze voor te leggen aan een daartoe meer geëigende en beter toegeruste instantie.

Title: De kosten
Aan de behandeling van klachten door de klachtenonderzoekscommissie zijn voor u geen kosten verbonden. Kosten die u eventueel maakt voor een adviseur of anderszins zijn voor uw eigen rekening.

Title: Schadeclaim
Het kan voorkomen dat u meent schade te hebben geleden door verwijtbare fouten van het ziekenhuis. U kunt dan schriftelijk een schadeclaim indienen bij de Raad van Bestuur van ZGT. Om een verzoek tot schadevergoeding in behandeling te kunnen nemen dient u in ieder geval aan te geven waarom u meent dat het ziekenhuis verkeerd gehandeld heeft, wanneer u welke schade heeft geleden en tot welke kosten dit heeft geleid.

Title: Klachten over een rekening
Heeft u klachten of vragen over een rekening dan kunt u contact opnemen met het Informatiepunt ZGT.

Title: De Geschillencommissie Ziekenhuizen
Als u niet tevreden bent over de uitkomst van de klachtenprocedure dan heeft u de mogelijkheid uw klacht voor te leggen aan de landelijke geschillencommissie. Deze geschillencommissie doet een bindende uitspraak over de klacht en is bevoegd een schadevergoeding toe te kennen tot een bedrag van € 25.000. Aan dit traject zijn voor u kosten verbonden.

Title: Vragen of meer informatie
Heeft u na het lezen van deze folder vragen over de werkwijze van de klachtenonderzoekscommissie of wilt u meer informatie, dan kunt u contact opnemen met de ambtelijk secretaris van de klachtenonderzoekscommissie. Voor advies bij het indienen van een klacht kunt u contact opnemen met de klachtenbemiddelaar of met het Adviespunt Zorgbelang Overijssel.

Title: Adressen Klachtenonderzoekscommissie
Ziekenhuizen Oost-Nederland 
- Klachtenonderzoekscommissie Ziekenhuizen Oost-Nederland Postbus 7600, 7600 SZ Almelo De ambtelijk secretaris van de klachtenonderzoekscommissie is te bereiken via telefoonnummer 06 45311217. Klachtenbemiddeling ZGT 
- Klachtenbemiddeling ZGT Postbus 7600, 7600 SZ Almelo De klachtenbemiddelaars zijn bereikbaar via telefoonnummer 06 45311217. Klachtencommissie Wvggz 
- Secretariaat klachten Wvggz Postbus 7600, 7600 SZ Almelo Het secretariaat t.b.v. Wvggz-klachten is te bereiken via telefoonnummer 06 45311217.

Title: Schadeclaim 
- Raad van Bestuur ZGT Postbus 7600, 7600 SZ Almelo Klacht over rekening 
- Informatiepunt ZGT Postbus 546, 7550 AM Hengelo Het Informatiepunt ZGT is bereikbaar via telefoonnummer 088 708 58 88 of per mail: facturen@zgt.nl."
Inbrengen dubbel JJ,page_3,"Title: Neem contact op indien
- U koorts krijgt (38,5°C of hoger). 
- Toename van pijn. 
- Urine verandert van kleur (roder wordt) Tijdens kantooruren kunt u contact opnemen met het secretariaat urologie: 
- Ziekenhuislocatie Almelo, telefoonnummer 088 708 33 60. 
- Ziekenhuislocatie Hengelo, telefoonnummer 088 708 52 60. Buiten kantoortijden kunt u (bij deze klachten of andere klachten die niet kunnen wachten tot de volgende werkdag) contact opnemen met de afdeling spoedeisende hulp van ZGT: telefoonnummer 088 708 78 78.

Title: Medische apparatuur (zoals een insulinepomp)
Gebruikt u een medisch apparaat zoals een insulinepomp of (externe) neurostimulator? Er bestaat een kleine kans dat de werking van het apparaat verstoord raakt door blootstelling aan röntgenstraling. Raadpleeg de handleiding van uw apparaat om te zien hoe u hiermee om moet gaan.

Title: Vragen
Mocht u na het lezen van deze informatie nog vragen hebben, stel deze gerust. Wij willen ze graag voor u beantwoorden. Op werkdagen zijn wij tussen 08.00 en 16.30 uur telefonisch bereikbaar via secretariaat urologie, telefoonnummer 088 708 33 60 of 088 708 52 60.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer info op: www.zgt.nl/mijnzgt."
Littekens,page_3,"Title: Tenslotte
U heeft recht op juiste en volledige informatie. Pas al u voldoende inzicht heeft, kunt u weloverwogen toestemming geven voor een bepaalde behandeling of onderzoek. Als iets u niet geheel duidelijk is vraagt u de behandelend specialist om nadere uitleg. Het kan handig zijn uw vragen van te voren op papier te zetten.

Title: Vragen
Heeft u naar aanleiding van deze folder vragen, neem dan contact op met ZGT via zgt.nl of via telefoonnummer 088 708 52 45

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Patiëntenportaal verloskunde,page_0,"Title: MijnZGT uw online verbinding met ZGT
ZGT vindt het belangrijk dat het contact tussen het ziekenhuis en de patiënt zo gemakkelijk mogelijk is. ZGT biedt u dan ook de mogelijkheid om via het patiëntenportaal MijnZGT online uw patiëntgegevens te controleren, (vervolg)afspraken te maken en bijvoorbeeld een vragenformulier in te vullen. Dit zijn eerste stappen waarmee ZGT uw aandeel in het online regelen van uw zorg vergroot. Het patiëntenportaal maakt gebruik van een beveiligde verbinding.

Title: Inloggen
Ga naar zgt.nl/mijnzgt. Om in te loggen op het patiëntenportaal vragen we naar uw DigiD. Heeft u nog geen DigiD, dan kunt u via de website www.digid.nl uw eigen DigiD aanvragen. Met uw persoonlijke DigiD (een gebruikersnaam en wachtwoord) kunt u zich identificeren op websites van de overheid en van organisaties die een overheidstaak uitvoeren. Zo weten deze organisaties dat ze echt met u te maken hebben. Zodra u bent ingelogd in het patiëntenportaal MijnZGT, kunt u via het menu aan de linkerkant van de pagina verschillende acties uitvoeren.

Title: Zelf uw registratie controleren
Via MijnZGT kunt u zelf op de pagina “Patiëntgegevens” eenvoudig controleren hoe u geregistreerd staat bij ZGT. Zo ziet u uw geboortedatum, adresgegevens, contactinformatie en de gegevens van uw zorgverzekeraar. Staan hier gegevens die niet kloppen, dan kunt u wijzigingen doorgeven per e-mail via patiëntenregistratie@zgt.nl. Uw e-mailadres kunt u zelf online wijzigen. U kunt wijzigingen in uw gegevens ook altijd doorgeven bij de balie in de centrale hal van beide ziekenhuislocaties. Vergeet daarbij niet om uw identiteitsbewijs mee te nemen!

Title: Zelf een herhaalafspraak plannen
U kunt via MijnZGT een herhaalafspraak met de polikliniek verloskunde maken. Dit kan als uw verloskundige of gynaecoloog dit via het visitekaartje heeft aangegeven. Ga hiervoor in MijnZGT naar de pagina 'afspraak maken' Afspraken vinden plaats bij de gynaecoloog of verloskundige. U kunt een herhaalconsult plannen bij een zwangerschapsduur van 10, 16, 26, 30 en 37 weken zwangerschap. Het online plannen van een zwangerschapsecho is niet mogelijk (deze worden uitgevoerd door InZicht).

Title: Afspraken inzien en wijzigen
In het afsprakenoverzicht ziet u al uw afspraken bij specialismen die op dit moment werken met het patiëntenportaal. Deze afspraken kunt u digitaal wijzigen of annuleren tot 24 uur van tevoren.

Title: Contact
Heeft u vragen over het gebruiken van het patiëntenportaal MijnZGT? Neem dan contact op met MijnZGT op telefoonnummer 088 708 8186. Bij spoed of bij vragen over verzekeringen, neem telefonisch contact op met de polikliniek verloskunde op telefoonnummer 088 708 44 16

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Anale fissuur,page_3,"Title: Wanneer contact opnemen met het ziekenhuis?
Als er zich de eerste avond of nacht na de ingreep problemen voordoen, dan kunt u bellen naar het ziekenhuis en vragen naar de afdeling spoedeisende hulp. Telefoonnummer: 088 708 78 78. Heeft u de volgende ochtend na de ingreep problemen, dan belt u naar de polikliniek chirurgie. De polikliniek chirurgie is telefonisch bereikbaar van maandag tot en met vrijdag van 08.30- 12.30 en van 13.00 - 16.30 uur, telefoonnummer 088 708 52 31.

Title: Vragen
Deze brochure is niet bedoeld als vervanging van mondelinge informatie, maar als aanvulling hierop. Hierdoor is het mogelijk alles nog eens rustig na te lezen. Heeft u na het lezen van deze folder nog vragen, stel deze dan gerust aan uw behandelend arts of verpleegkundig specialist. Ook kunt u van maandag tot en met vrijdag van 08.00 - 16.30 uur bellen met het secretariaat van de polikliniek chirurgie, telefoonnummer 088 708 52 31. Op onze website zgt.nl/proctologiepolikliniek vindt u meer informatie over de proctologiepolikliniek, proctologische aandoeningen en de behandelingen.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Licht traumatisch hersenletsel (LTH) bij kinderen tot en met 5 jaar,page_2,"Title: Wie kunt u bellen?
In geval van nood kunt u bellen met de spoedeisende hulp 088 708 53 55. Is de nood erg hoog, dan kunt u het landelijke alarmnummer 112 bellen. Deze adviestekst voor schriftelijke patiëntinformatie voldoet aan de richtlijn ‘Opvang van patiënten met licht traumatisch hoofd-hersenletsel (LTH)’, welke op initiatief van de Nederlandse Vereniging voor Neurologie is opgesteld door de richtlijnwerkgroep LTH in samenwerking met het kwaliteitsinstituut voor de gezondheidszorg CBO en de Hersenstichting.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt ."
CT schedel kind  (ZGT Almelo),page_0,"Title: Foto's van je hoofd
CT schedel Uw kind heeft een afspraak bij de radiologie om een CT van zijn/haar hoofd te laten maken.

Title: Melden
Op het afgesproken tijdstip meldt u zich, samen met uw kind, bij de balie van de afdeling radiologie. De baliemedewerker verwijst u naar de juiste wachtruimte.

Title: Verhindering
Wanneer u en uw kind door omstandigheden niet kunt komen, neem dan zo spoedig mogelijk telefonisch contact met ons op. Op werkdagen zijn wij tussen 08.00 en 16.30 uur telefonisch bereikbaar op het volgende telefoonnummer: 088 708 37 00.

Title: Voor de ouders
Tijdens het CT-onderzoek is er een mogelijkheid naast de onderzoekstafel te staan. U krijgt dan een loodschort aan om u te beschermen tegen de strooistraling die ontstaat tijdens het scannen. Uw kind komt met het hoofd in een grote ring te liggen. In de ring worden de beelden gemaakt. De onderzoektafel schuift tijdens het onderzoek uit de ring zodat de foto’s telkens op andere plekken gemaakt worden. Om goede en goed op elkaar aansluitende foto’s te krijgen is het noodzakelijk dat uw kind stil ligt. De laborant zit tijdens het onderzoek achter een schakeltafel in een kamer naast de onderzoekkamer. Er is een intercom aanwezig zodat u altijd contact kunt hebben met de laborant. Vrouwen die zwanger zijn kunnen tijdens het onderzoek niet bij hun kind blijven. Heeft u na het lezen van deze folder nog vragen, stel ze dan gerust. De medisch specialist of de verpleegkundige wil ze graag beantwoorden.

Title: Medische apparatuur (zoals een insulinepomp)
Gebruikt uw zoon/dochter een medisch apparaat zoals een insulinepomp of (externe) neurostimulator? Er bestaat een kleine kans dat de werking van het apparaat verstoord raakt door blootstelling aan röntgenstraling. Raadpleeg de handleiding van het betreffende apparaat om te zien hoe u hiermee om moet gaan.

Title: Voor de kinderen
Het vervolg van deze folder is voor jou. Hierin staat precies wat er in het ziekenhuis gaat gebeuren. Lees het maar goed door. De plaatjes mag je kleuren en aan de radiodiagnostisch laborant laten zien. Een radiodiagnostisch laborant is iemand die de foto’s maakt.

Title: Naar het ziekenhuis
Van de dokter moet je een scan laten maken van je hoofd. De scanner is een groot toestel met een gat erin. Met het toestel worden foto’s van je hoofd gemaakt. De hele tafel kan door de scanner schuiven. Je gaat met een van je ouders/verzorgers naar het ziekenhuis en moet daar op de afdeling radiologie even wachten in de wachtruimte. Je wordt opgehaald door een laborant die het onderzoek bij je gaat doen. Je komt binnen in de röntgenkamer, je moet op je rug op de tafel gaan liggen. Je hoofd ligt in een speciaal kussentje. De laborant doet een bandje om je hoofd zodat je goed stil ligt als de foto’s worden gemaakt, anders mislukken de foto’s. Het kan zijn, dat je een prikje krijgt in je arm. De dokter leest op het briefje wat voor klachten je hebt en beslist dan of je een prikje krijgt. Het hoeft dus niet altijd. Als je wilt, dan mag één van je ouders bij je blijven. De laborant begint de foto’s te maken. Het toestel, waarin je hoofd ligt, maakt een geluid en de tafel waarop je ligt, beweegt steeds een beetje verder het toestel uit. Het is niet eng want alleen jouw hoofd komt een stukje in het toestel. Je kunt alles om je heen nog goed zien. Als het onderzoek klaar is, mag je van de tafel af. Voordat je weg gaat, krijg je nog een verrassing omdat je zo goed je best hebt gedaan."
Ik heb een klacht,page_1,"Title: Contact klachtenonderzoekscommissie
Klachtenonderzoekscommissie Ziekenhuizen Oost-Nederland Postbus 7600 7600 SZ Almelo De klachtenonderzoekscommissie is bereikbaar via telefoonnummer: 06 45311217.

Title: Klachtencommissie Wvggz
ZGT is aangesloten bij een onafhankelijke klachtencommissie Wet verplichte geestelijke gezondheidzorg (Wvggz). Deze klachtencommissie behandelt klachten van de patiënt, de vertegenwoordiger of een nabestaande van de patiënt over besluiten tot en uitvoering van verplichte zorg. Een klacht kan gaan over allerlei beslissingen van bijvoorbeeld de geneesheer-directeur of de zorgverantwoordelijke. Een klacht indienen kan via het klachtenformulier op de website van ZGT, via de klachtencommissie Wvggz e-mailbox of per brief.

Title: Contact klachtencommissie Wvggz
Secretariaat klachten Wvggz Postbus 7600 7600 SZ Almelo Het secretariaat ten behoeve van Wvggz- klachten is te bereiken via telefoonnummer: 088 708 5783 en per e-mail: klachten@zgt.nl

Title: Schadeclaim
Het kan voorkomen dat u meent schade te hebben geleden door verwijtbare fouten van het ziekenhuis. U kunt dan schriftelijk een schadeclaim indienen bij de Raad van Bestuur van ZGT. Om een verzoek om schadevergoeding in behandeling te kunnen nemen dient u in ieder geval aan te geven waarom u meent dat het ziekenhuis verkeerd gehandeld heeft, wanneer u welke schade heeft geleden en tot welke kosten dit heeft geleid. Uw schadeclaim wordt in behandeling genomen door de juridisch adviseur van ons ziekenhuis. Zij neemt namens de Raad van Bestuur een standpunt in over het verzoek om schadevergoeding. Bent u het hiermee niet eens dan kunt u uw schadeclaim voorleggen aan de Geschillencommissie Ziekenhuizen of aan de Rechtbank.

Title: De Geschillencommissie
Ziekenhuizen Als u niet tevreden bent over de uitkomst van de klachtprocedure dan heeft u de mogelijkheid uw klacht voor te leggen aan de landelijke geschillencommissie. Deze geschillencommissie doet een bindende uitspraak over de klacht en is bevoegd een schadevergoeding toe te kennen tot een bedrag van € 25.000. Aan dit traject zijn voor u kosten verbonden.

Title: Contact Geschillencommissie
Ziekenhuizen De Geschillencommissie Ziekenhuizen Postbus 90600 2509 LP Den Haag De Geschillencommissie Ziekenhuizen is bereikbaar via telefoonnummer: 070 310 53 10. Website: degeschillencommissiezorg.nl

Title: Zorgbelang Overijssel
Als u vragen of klachten heeft over zorg of welzijn, dan kunt u ook de hulp inroepen van het adviespunt Zorgbelang Overijssel. Deze organisatie behartigt de belangen van patiënten/consumenten in zorg en welzijn en is onafhankelijk van zorgverleners, zorginstellingen en zorgverzekeraars. U kunt hier terecht voor: 
- Informatie; bijvoorbeeld over patiënten rechten of adressen van patiëntenverenigingen. 
- Advies; bijvoorbeeld over de manier waarop u een klacht kunt indienen. 
- Bijstand; bijvoorbeeld door het helpen opstellen van een brief over uw klacht.

Title: Contact Zorgbelang Overijssel
Adviespunt Zorgbelang Overijssel Telefoonnummer: 074 291 35 97 Mail: adviespunt@zorgbelang-overijssel.nl Website: adviespuntzorgbelang.nl/ Alle informatie, inclusief Klachtenregeling ZGT, vindt u ook op onze website: zgt.nl/klacht."
Video interactie begeleiding (VIB) op de afdeling geboorte,page_0,"Title: Inleiding
U wordt gedurende uw zwangerschap begeleid door de gynaecoloog en de verloskundige binnen de polikliniek verloskunde en op de afdeling geboorte van ZGT Almelo. Naast de medische en emotionele begeleiding kunt u gebruik maken van video interactie begeleiding (VIB) bij de afdeling medisch maatschappelijk werk. Door ervaringen in het verleden kunnen u en uw partner erg tegen de bevalling of keizersnede op zien. Door letterlijk beelden te bekijken van de geboorte van uw kindje, kunt u zien hoe de geboorte daadwerkelijk is verlopen. Dat kan anders zijn dan hoe u het zich herinnert.

Title: Wat is video interactie begeleiding?
VIB is een methode om samen met u naar uw baby te kijken om inzicht te krijgen op welke manier uw baby contact met u zoekt en maakt. Daarvoor worden korte video opnames gemaakt tijdens contactmomenten van u met uw baby. De opnames worden op een later moment beeld voor beeld met u teruggekeken en besproken tijdens de zogenaamde review (terugblik) met de medisch maatschappelijk werker en/of pedagogisch medewerker. Het is dan mogelijk om de signalen en de initiatieven die uw baby toont terug te zien en te herkennen. Bij het terugkijken van de opnames kijken we naar wat goed gaat in het contact tussen u en uw baby. U krijgt inzicht in hoe uw baby om uw aandacht vraagt en hoe u zelf het contact met uw baby positief kunt beïnvloeden. VIB wordt ook ingezet op de kinderafdeling en de PAAZ- afdeling (moeder-babyunit) van ZGT Almelo.

Title: Voor wie is de VIB op de afdeling geboorte bedoeld?
Video interactie begeleiding kan u helpen als u: 
- Wordt geconfronteerd met een spoedkeizersnede. Het is dan meestal mogelijk een VIB opname te maken van de geboorte; 
- In het verleden een traumatische bevalling hebt meegemaakt en erg tegen de bevalling/geplande keizersnede op ziet; 
- Mee hebt gemaakt dat uw baby in de buik of bij de bevalling overleed.

Title: Waarom VIB op de afdeling geboorte?
Met VIB op de afdeling geboorte stellen we u in staat om op een door u gekozen ontspannen moment en onder begeleiding van de medisch maatschappelijk werker terug kijken naar de (onverwacht snelle) geboorte van uw baby. U wordt attent gemaakt op de kleine signalen tot contact die uw pas geboren baby laat zien en uw positieve reactie daarop. Door het letterlijk zien van de beelden wordt uw herinnering weer ingevuld en zult u geen negatieve herinnering aan de geboorte hebben. VIB wordt ingezet door uw hoofdbehandelaar. Dit kan op advies zijn van verloskundige, psychiater, spv'er of medisch maatschappelijk werker.

Title: Hoe wordt er met privacy omgegaan?
De video-opnamen worden alleen met schriftelijke toestemming van ouders/verzorgers aan derden getoond. Binnen ZGT blijft zonder toestemming geen enkele video opname bewaard.

Title: Informatie
Heeft u vragen of wilt u meer informatie? Dan kunt u terecht bij uw behandelend arts, de verpleegkundige van de afdeling of medisch maatschappelijk werker Marijke Hoekstra. Marijke is bereikbaar op telefoonnummer: 088 708 31 81 of 088 708 39 23."
Patiëntenrechten kinderen,page_2,"Title: Het kind wil wel en de ouders mogen het niet weten
Als het kind niet wil dat zijn ouders worden geïnformeerd, kunnen de ouders ook niet hun toestemming geven voor de behandeling. Dan moet de hulpverlener besluiten of hij behandelt. De hulpverlener mag dit alleen doen wanneer dit echt niet anders kan. Dit wil zeggen dat zonder een ingreep dit ernstige gevolgen voor het kind heeft. Hij probeert hem eerst te overtuigen om zijn ouders er toch bij te betrekken. Vertrouwt hij het kind daarin, dan behandelt hij zonder de ouders te informeren. Ouders krijgen echter wel de rekening via de zorgverzekering. De ouder (vader of moeder) treedt meestal op als verzekeringnemer van zijn/haar kind tot en met het 16e jaar. Als de ouders niet mogen worden geïnformeerd, moeten er van te voren afspraken gemaakt worden, zodat een algemene beschrijving op de rekening komt te staan.

Title: Het kind wil niet, de ouders wel
Wanneer een kind een behandeling niet wil, kan niemand die afdwingen. Het maakt niet uit of de ouders de behandeling wel wensen. De hulpverlener mag niet behandelen. Hij moet er wel van overtuigd zijn dat het kind de gevolgen van zijn beslissing kan overzien. Wanneer de behandeling noodzakelijk is, overlegd de hulpverlener met het kind. Hij zoekt naar een mogelijkheid die het kind wel accepteert.

Title: Aanwezigheid bij de behandeling 
De ouders mogen niet meer standaard bij de behandeling van hun kind zijn. Zij kunnen dat niet afdwingen. Als een jongere het op prijs stelt, mogen ze er uiteraard wel bij zijn.

Title: Inzage in het medisch dossier 
Een jongere kan zelf inzage in zijn medisch dossier vragen. Hij heeft daarvoor geen toestemming van zijn ouders nodig. Hij kan ook een kopie van het dossier of een gedeelte daarvan krijgen. De ouders hebben geen recht dit dossier in te zien, tenzij hun kind met inzage door zijn ouders instemt.

Title: Geheimhouding
Omdat zowel ouders als het kind hun toestemming moeten geven voor een behandeling, zijn zij beiden op de hoogte van de situatie van het kind. Een kind kan de hulpverlener verzoeken zijn ouders niet in te lichten. Wanneer de hulpverlener het kind in staat acht daarover te beslissen respecteert hij dit verzoek.

Title: Jongeren vanaf 16 jaar
Vanaf zestien jaar mogen jongeren zelf beslissingen nemen over hun medische behandeling. Zij hebben dezelfde patiëntenrechten als volwassenen.

Title: Vrije keuze hulpverlener
Een jongere kan zelf bepalen naar welke hulpverlener hij gaat. Hij is wel aan een aantal praktische beperkingen gebonden. Zo moet de ziektekostenverzekering de kosten vergoeden en moet er plaats zijn in de praktijk van de hulpverlener.

Title: Financiën
Een jongere maakt zelf afspraken met een hulpverlener over een medische behandeling. Dat maakt hem ook verantwoordelijk voor de financiële gevolgen van die afspraken. Vaak is dat geen probleem omdat de ziektekostenverzekering de kosten dekt. Maar soms is een eigen bijdrage verschuldigd of zijn niet alle behandelingen verzekerd. Dan spreekt de verzekeraar in eerste instantie de jongere zelf aan. Kan die niet betalen, dan zijn de ouders verplicht de rekening te voldoen. Hun verplichting om de kosten van verzorging en opvoeding te betalen blijft namelijk bestaan totdat hun kind achttien jaar is."
"Ventolin, afbouwschema na ziekenhuisopname",page_0,"Title: Ventolin, afbouwschema na ziekenhuisopname
Uw kind is opgenomen vanwege een astma aanval. Tijdens deze opname is uw kind verneveld met medicatie. Het medicijn Ventolin is vaak toegediend. In deze folder staat hoe u dit weer af kunt bouwen naar de normale dosering zonder dat de benauwdheid opnieuw toeneemt.

Title: Wat is Ventolin®
De merknaam is Ventolin®. Salbutamol is de naam van de werkzame stof. Salbutamol is een luchtwegverwijder die de spierkramp van de spieren rondom de luchtpijp opheft waardoor uw kind meer lucht krijgt. Bij een aanval is het nodig om dit medicijn vaak te gebruiken. Nu de aanval afneemt, kan het gebruik afgebouwd worden.

Title: Wat te doen als de benauwdheid toeneemt of uw kind niet opknapt
Tussendoor mag de Salbutamol altijd extra gegeven worden. Bij verslechtering, of als geen verbetering optreedt, dezelfde hoeveelheid salbutamol geven als de afgelopen dag.

Title: Vragen
Indien u nog vragen heeft (zowel voor als na de opname) dan kunt u contact opnemen met uw behandelend kinderarts via de polikliniek kindergeneeskunde.

Title: Polikliniek kindergeneeskunde
Telefoonnummer 088 708 31 20

Title: Astmaverpleegkundige
Op de even maandag is er een astma verpleegkundige aanwezig in ZGT Almelo. Op de oneven dinsdag is er een astma verpleegkundige aanwezig in ZGT Almelo. Email: kinderastmapoli@zgt.nl

Title: Tot slot
Deze folder betreft een algemene voorlichting en is bedoeld als extra informatie naast het gesprek met uw behandelend arts. Bijzondere omstandigheden kunnen tot wijzigingen aanleiding geven. Dit zal altijd door uw behandelend arts aan u kenbaar gemaakt worden.

Title: Afbouwschema
Dag 1 (bij ontslag) 6 – 8 x daags Elke 4 uur 2 tot 4 puffs Dag 2 5 x daags Bijvoorbeeld: 7 uur 11 uur 15 uur 19 uur en 23 uur of ’s nachts 2 puffs Dag 3 4 x daags Bijvoorbeeld: 7 uur 11 uur 15 uur 19 uur 2 puffs Dag 4 3 x daags Bijvoorbeeld: 8 uur 14 uur 20 uur 2 puffs Dag 5 2 x daags Bijvoorbeeld: 8 uur 20 uur 2 puffs Dag 6 1x daags Bijvoorbeeld: 8 uur 2 puffs Of salbutamol stop, afhankelijk van voorschrift kinderarts.

Title: Check het dossier van uw kind op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van het medisch dossier van uw kind inzien, persoonlijke gegevens checken, of bijvoorbeeld vragenlijsten invullen die wij hebben klaargezet. Zie voor meer informatie de folder ‘MijnZGT machtiging voor ouders’."
Video Interactie Begeleiding (VIB) bij kinderen,page_0,"Title: Video Interactie Begeleiding (VIB) bij kinderen
Uw kind is opgenomen op de kinderafdeling van ZGT. Uw kind krijgt hier medische en pedagogische zorg. Hierbij kan gebruik worden gemaakt van Video Interactie Begeleiding.

Title: Wat is Video Interactie Begeleiding?
Video Interactie Begeleiding (VIB) is een methode om samen met u naar uw kind te kijken. Er wordt een korte video-opname gemaakt van u en uw kind tijdens bijvoorbeeld de verzorging, een spelmoment of het eten. De opnames worden op een later moment met u teruggekeken en met u besproken. Hierdoor krijgt u inzicht op welke manier uw kind contact met u zoekt of met u maakt. Tijdens het terugkijken wordt het beeld regelmatig stilgezet. Zodoende is het mogelijk om de signalen en initiatieven die uw kind toont terug te zien. Deze signalen zijn soms zo klein dat ze zonder het stilstaande beeld van de video niet te zien zijn. U ziet bijvoorbeeld op de beelden terug hoe uw kind reageert op uw stem en aanraking en welke positieve momenten van contact er zijn.

Title: Voor wie is Video Interactie Begeleiding bedoeld?
Video Interactie Begeleiding wordt onder andere toegepast wanneer: 
- U of uw kind verpleegkundige handelingen verricht; 
- Uw kind ernstig en/of langdurig ziek is; 
- Uw kind moeite heeft met eten, spelen of slapen; 
- Uw kind zindelijkheidsproblemen heeft.

Title: Verpleegkundige handelingen
Verpleegkundige handelingen zijn noodzakelijk, maar niet altijd prettig voor een kind. Door te benoemen wat er gaat gebeuren, contact te houden met uw kind en het tempo af te stemmen kunt u hem of haar optimaal ondersteunen tijdens een soms moeilijk moment. Wanneer u als ouder zelfstandig een handeling moet verrichten bij uw kind vervult u twee rollen, de verpleegkundige- en de ouderrol. Video Interactie Begeleiding geeft inzicht in hoe u beide tegelijkertijd kunt uitvoeren.

Title: Langdurig opgenomen
Als uw kind in het ziekenhuis is opgenomen, wordt het ook verzorgd door artsen en verpleegkundigen. Het kan zijn dat uw kind daardoor anders reageert dan u gewend bent, bijvoorbeeld teruggetrokken, angstig of prikkelbaar. Soms lijkt er alleen nog aandacht te zijn voor het ziek zijn. Video Interactie Begeleiding is erop gericht om weer de gezonde kanten van uw kind te zien. Daarnaast kan Video Interactie Begeleiding helpen uw zelfvertrouwen te behouden in de omgang met hem/haar.

Title: Ziekte of beperking
Een (ernstige) aandoening of chronische ziekte brengt voor ouders vaak grote bezorgdheid en onzekerheid over de toekomst met zich mee. Ook wanneer een kind blijvend letsel of een beperking heeft, ziet het dagelijks leven er heel anders uit. Video Interactie Begeleiding kan u helpen bij het ondersteunen van uw kind tijdens de ziekenhuisopname en thuis. U bekijkt de videobeelden en ziet wat u kind nodig heeft, zodat u daar op af kunt stemmen. U bespreekt met de medewerker de positieve momenten van contact tussen u en uw kind."
"Schisis, lipsluiting",page_0,"Title: Lipsluiting bij schisis (3-6 maanden)
Uw kind is geboren met een lip- en/of een gehemeltespleet. Om de lip- en gehemeltespleet te sluiten, zijn verschillende operaties nodig. Bij deze eerste operatie wordt de lip gesloten. In deze folder krijgt u informatie over de praktische zaken rond de operatie.

Title: Preoperatieve screening
De secretaresse van de kaakchirurgie en/of plastische chirurgie maakt met u een afspraak over de opnamedatum en tijd. Voorafgaand aan de operatie brengt u met uw kind een bezoek aan de afdeling preoperatieve screening. Daar krijgt u instructies over het nuchter zijn op de dag van de operatie, de wijze van anesthesie en instructies over eventueel medicatie gebruik. Zie de folder ‘Anesthesie kinderen’. Ook krijgt u de folder ‘Paracetamol kinderen’ mee voor pijnbestrijding. Hierin wordt aangegeven wanneer en welke pijnstillers u moet geven.

Title: Voorbereidingen thuis
- Geef volgens afspraak de laatste voeding; 
- Geef uw kind volgens afspraak de eerste paracetamol zetpil; 
- Wilt u uw kind in bad doen; 
- Wilt u uw kind schone, gemakkelijk zittende kleding aandoen.

Title: Medicatie
Als uw kind medicijnen gebruikt, dient u deze toe zoals met u afgesproken is bij de preoperatieve screening.

Title: Wilt u de volgende zaken meenemen?
- Eigen beker of drinkfles; 
- Schoon T-shirt; 
- Extra luier; 
- Eventueel eigen (dieet)voeding; 
- Knuffel of speelgoed; 
- Eventuele eigen medicijnen. Wij verzoeken u op de dag van de operatie geen broertjes of zusjes mee te nemen. Wij vragen u dringend om contact op te nemen met de polikliniek plastische chirurgie als uw kind: 
- Koorts heeft of ziek is; 
- In contact is geweest met iemand met een besmettelijke kinderziekte; 
- Onlangs gevaccineerd is.

Title: Veiligheid
ZGT ziet veiligheid als basisvereiste voor goede zorg en dienstverlening. Alle patiënten kunnen er op vertrouwen dat zij veilige en goede zorg ontvangen. Van een aantal zaken merkt u niets, maar van andere wel. Zo wordt er gewerkt met een ‘time-out’ procedure. Dit betekent dat er een aantal zaken extra gecontroleerd worden. Verschillende mensen controleren meerdere keren de naam, geboortedatum van uw kind en voor welke operatie uw kind komt.

Title: De operatie
Wij begeleiden u samen met uw kind naar de operatiekamer. Eén van de ouders/verzorgers mag bij het kind blijven tot het onder narcose is. De plastisch chirurg voert de operatie uit, deze duurt ongeveer 90 minuten. Na de operatie verblijft uw kind tijdelijk op de uitslaapkamer, één van de ouders mag daar naar toe. Indien de toestand van uw kind stabiel is, haalt de kinderverpleegkundige van de kinderafdeling u en uw kind op. Na de operatie heeft uw kind een infuus en soms spalkjes om de armen. Deze spalkjes voorkomen dat uw kind aan de wond zit, of het infuus er uit trekt."
"Continentiepolikliniek, obstipatie bij kinderen met blaasproblemen",page_2,"Title: Lichaamshygiëne
Als uw kind geïrriteerde billen heeft, kan de ontlasting pijn veroorzaken. Uw kind zal de ontlasting ophouden om de pijn te voorkomen. Ook dit kan tot obstipatie leiden. Zorg er daarom voor dat de irritatie zo snel mogelijk minder wordt. Dit doet u door de huid schoon te houden met water. Gebruik liever geen zeep of geparfumeerde tissues, omdat deze de huid uitdrogen en een droge huid is kwetsbaarder. Verder is het van belang dat uw kind geen broeierige kleding draagt, zoals kleding van nylon.

Title: Toilethouding
De toilethouding is erg belangrijk voor kinderen met obstipatie. Laat uw kind goed op de wc zitten, de voeten moeten plat op de grond komen. Lukt dat niet? Gebruik dan een krukje zodanig dat de voeten, onderbenen en bovenbenen in hoeken van 90 graden staan. Is het kind nog wat jonger, in de kleuterleeftijd of is het klein van stuk, dan is soms een brilverkleiner nodig. Met de toilethouding is de kans op een ontspannen buik, billen en bekkenbodemspieren het grootst. Laat het kind de buik slap houden en gedoseerd meepersen om de ontlasting te laten komen. Maak het op het toilet gezellig; een boekje lezen mag.

Title: Toiletzit
Door langdurige ophoping van ontlasting is de darm uitgerekt en wordt het signaal dat de endeldarm te gevuld is, te laat gemerkt. Om die reden is het nodig dat kinderen op vaste tijden op het toilet gaan zitten, bij voorkeur na de maaltijd gedurende vijf minuten.

Title: Medicijnen
Als uw kind door de blaasproblemen een verhoogde kans heeft op obstipatie, kan het zijn dat de arts uw kind medicijnen voorschrijft voor de ontlasting. Deze medicijnen, in combinatie met de reeds genoemde maatregelen, kunnen helpen om de ontlasting makkelijker te laten komen. Het is belangrijk dat u uw kind deze medicijnen blijft geven, soms gedurende weken of maanden. De arts beslist wanneer de medicijnen worden afgebouwd, zodat de darmen eraan wennen het zonder medicijnen te doen. Alleen in het geval van echte diarree kunt u hiermee tijdelijk stoppen. Het is heel belangrijk dat de medicijnen langdurig worden gegeven, anders komen de klachten binnen enkele weken terug. Overleg eerst met de arts als u denkt dat de medicijnen niet helpen of niet meer nodig zijn."
Blindedarm kind,page_0,"Title: Blindedarm operatie kind
Uw kind is net geopereerd vanwege een ontstoken blindedarm. In deze folder leest u welke nazorg er na deze ingreep is.

Title: Na de ingreep
Na de operatie heeft uw kind een infuus. Vooral de eerste dag heeft uw kind pijn in de buik. Uw kind krijgt standaard, tijdens de eerste 48 uur, medicijnen tegen de pijn. Meestal in de vorm van zetpillen. Daarna wordt alleen pijnbestrijding gegeven als het nodig is. Meteen na de operatie krijgt uw kind drinken (water, ranja of appelsap). Als dit goed gaat, krijgt uw kind ook licht verteerbaar voedsel. De dag na de operatie kan uw kind meestal weer gewoon eten. Na enkele dagen beginnen de darmen ‘weer op gang te komen’. Dit kan zorgen voor wat buikpijn. De verpleegkundige controleert de wond regelmatig. Zo gauw uw kind zich daartoe in staat voelt, mag het even uit bed. Zorg in elk geval voor gemakkelijk zittende kleding. Of uw kind de dag na de operatie naar huis mag, ligt aan hoe de operatie is gegaan. Na twee dagen mag uw kind weer onder de douche. Als de wond droog is hoeft er geen nieuwe pleister meer op. Wanneer uw kind een doorgebroken (geperforceerde) blindedarmontsteking had, moet uw kind na de operatie langer blijven. Uw kind krijgt dan een aantal dagen antibiotica per infuus. Hoeveel dagen dit zijn ligt aan de ernst van de ontsteking. Het eten en drinken wordt dan langzaam opgebouwd.

Title: Nazorg thuis
De eerste week moet uw kind het rustig aan doen. Het mag niet rennen, fietsen en/of zwemmen. Ook is het verstandig om uw kind de eerste week nog niet naar school te laten gaan. Bij kinderen worden vaak oplosbare hechtingen gebruikt. Deze hoeven niet verwijderd te worden. Eventuele niet- oplosbare hechtingen worden tijdens het bezoek aan de polikliniek verwijderd.

Title: Complicaties (problemen)
Soms komt het voor dat er thuis toch nog complicaties optreden, bijvoorbeeld koorts boven de 38,5°C of buikpijn. Dit ondanks de pijnstilling of na enige tijd. In dit geval kunt u binnen kantooruren contact opnemen met de polikliniek heelkunde (chirurgie) en buiten kantooruren met de spoedeisende hulp. Polikliniek heelkunde (Almelo) Telefoonnummer 088 708 52 31 Routenummer 1.08 Polikliniek kindergeneeskunde (Almelo) Telefoonnummer 088 708 31 20 Routenummer 0.11

Title: Controleafspraak
Wanneer uw kind naar huis mag, krijgt u te horen wanneer er een controleafspraak is met de behandelend specialist.

Title: Vragen?
Heeft u na het lezen van deze folder nog vragen, dan kunt u op werkdagen contact opnemen met de polikliniek heelkunde.

Title: Check het dossier van uw kind op
MijnZGT MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van het medisch dossier van uw kind inzien, persoonlijke gegevens checken, of bijvoorbeeld vragenlijsten invullen die wij hebben klaargezet. Kijk voor meer informatie de folder MijnZGT machtiging voor ouders."
"Slokdarmkanker, PIM",page_3,"Title: 6. Oncologische revalidatie
6.1 Algemeen Veel patiënten met kanker kampen tijdens en na de behandeling met klachten zoals vermoeidheid, conditieverlies, pijn, emotionele instabiliteit en depressie. Revalidatie kan een groot deel van de (ex-) kankerpatiënten helpen om de gevolgen van ziekte en behandelingen boven te komen. In recente Nederlandse studies is aangetoond dat kankerpatiënten met revalidatie een betere kwaliteit van leven hebben dan patiënten die niet revalideren. Afhankelijk van uw situatie en hulpvraag zijn allerlei therapiecombinaties mogelijk, onder meer: 
- Training onder begeleiding van een fysiotherapeut. Zo verbetert u uw conditie en spierkracht. Een trainingsprogramma is vaak een combinatie van kracht en conditietraining. Soms aangevuld met sport en spel. 
- Praten met een psycholoog of maatschappelijk werker is soms een mogelijkheid. Als u psychisch meer weerstand opbouwt, kunt u het dagelijks leven beter aan. Ook als u heel erg vermoeid blijft helpen zij u verder. 
- Een bezoek aan een diëtiste die u voedingstips geeft om weer op krachten te komen. Voor bovenbeschreven therapieën kunt u binnen het ziekenhuis terecht. Als er sprake is van meervoudige en/of complexe problematiek dan is behandeling onder begeleiding van een revalidatiearts nodig. U kunt zowel zelfstandig als in een groep revalideren. Revalideren is mogelijk tijdens de behandeling en daarna. Ook als u niet meer kunt genezen kan revalidatie zin hebben. Revalidatie is er op gericht op klachten tijdens de verschillende fasen van het ziekteproces te voorkomen of te verminderen. In het programma wordt gewerkt aan het opnieuw vertrouwd raken met het eigen lichaam, het ontdekken van bewegingsmogelijkheden, (arbeids)re- integratiemogelijkheden en het verwerken van het ziekteproces, onder andere door lotgenotencontact. Afhankelijk van uw situatie kunt u te maken krijgen met een revalidatiearts, fysiotherapeut, ergotherapeut, psycholoog, maatschappelijk werker en logopedist. Bespreek met uw arts, verpleegkundig specialist of oncologieverpleegkundige waar u klachten van heeft en welke ondersteuning u zou willen. Ze geven u advies en kunnen u verwijzen naar een zorgverlener of revalidatieprogramma. 6.2 Fysieke training - ZGT In het ZGT bestaat de mogelijkheid op individueel niveau of in groepsverband een fysiek trainingsprogramma te volgen met als doel uw lichamelijke conditie te verbeteren. Meer informatie ZGT ziekenhuislocatie Almelo Afdeling fysiotherapie: telefoon 088 708 3210 ZGT ziekenhuislocatie Hengelo Afdeling fysiotherapie: telefoon 088 708 5200"
"Uitgezaaid melanoom, PIM",page_6,"Title: Oncologische revalidatie
Revalideren bij kanker noemen we ook wel oncologische revalidatie. . Revalidatie is erop gericht klachten tijdens de verschillende fasen van het ziekteproces te voorkomen of te verminderen. Afhankelijk van uw situatie en hulpvraag zijn allerlei therapiecombinaties mogelijk, onder meer: 
- Training onder begeleiding van een fysiotherapeut. Zo verbetert u uw conditie en spierkracht. Een trainingsprogramma is vaak een combinatie van kracht en conditietraining. Soms aangevuld met sport en spel. 
- Praten met een psycholoog of maatschappelijk werker is soms een mogelijkheid. Als u psychisch meer weerstand opbouwt, kunt u het dagelijks leven beter aan. Ook als u heel erg vermoeid blijft helpen zij u verder. 
- Een bezoek aan een diëtiste die u voedingstips geeft om weer op krachten te komen. Voor bovenbeschreven therapieën kunt u binnen het ziekenhuis terecht. Als er sprake is van complexe problematiek en behandeling onder begeleiding van een revalidatie-arts nodig is dan kunt u terecht bij het revalidatiecentrum Roessingh of bij Ziekenhuisgroep Twente. U kunt zowel zelfstandig als in een groep revalideren. Revalideren is mogelijk tijdens de behandeling en daarna. Ook als u niet meer kunt genezen heeft revalidatie zin. Bespreek met uw arts of oncologie verpleegkundige / casemanager waar u last van heeft en welke ondersteuning u wilt. Ze geven u advies en kunnen u verwijzen naar een zorgverlener of revalidatieprogramma.

Title: Revalidatieprogramma voor complexe problematiek
Het programma is bedoeld voor (ex-) kankerpatiënten die als gevolg van de kanker met complexe problemen worden geconfronteerd, bijvoorbeeld met ernstige vermoeidheid, piekeren, verminderde weerstand, innerlijke onrust, slechte conditie, bewegingsangst en sociaal isolement. De behandeling is gericht op een zo optimaal mogelijk functioneren, zowel in fysiek, psychisch als sociaal opzicht. In het programma wordt vooral gewerkt aan het opnieuw vertrouwd raken met het eigen lichaam, het ontdekken van bewegingsmogelijkheden, (arbeids)re-integratiemogelijkheden en het verwerken van het ziekteproces, onder andere door lotgenotencontact. Afhankelijk van uw situatie kunt u te maken krijgen met een revalidatiearts, fysiotherapeut, ergotherapeut, psycholoog, maatschappelijk werker en logopedist. Het programma heeft twee varianten: groepsbehandeling en individuele behandeling. Voor deelname aan dit programma is een verwijzing nodig van uw huisarts of behandeld specialist. Revalidatieprogramma’s voor (ex)kankerpatiënten Meer informatie en / of aanmelding Revalidatiecentrum Roessingh, Secretariaat divisie Pijnrevalidatie Telefoon (053) 487 54 34; e-mail: pijnkliniek@roessingh.nl; www.roessingh.nl Polikliniek revalidatie geneeskunde Ziekenhuisgroep Twente, secretariaat Telefoon 088 708 3310; www.zgt.nl/oncologischerevalidatie

Title: 8.0 Nuttige Websites Centra in de regio
Ziekenhuisgroep Twente (ZGT) https://www.zgt.nl/aandoening-en-behandeling/onze-specialismen/oncologisch- centrum/huidkanker/aandoening/melanoom/ Streekziekenhuis Koningin Beatrix www.skbwinterswijk.nl/Oncologie Medisch Spectrum Twente (MST) www.mst.nl Saxenburgh groep www.sxb.nl De Afdeling Radiotherapie Medisch Spectrum Twente in Enschede www.mst.nl/radiotherapie Revalidatiecentrum Roessingh www.roessingh.nl"
Valpolikliniek,page_0,"Title: Valpolikliniek
U bent door uw huisarts of medisch specialist verwezen naar de valpolikliniek. De valpolikliniek is gericht op patiënten van 65 jaar en ouder, die (herhaaldelijk) vallen of een verhoogde valneiging hebben.

Title: Wat is de valpolikliniek
Mogelijk maakt u zichzelf zorgen over het vallen en de eventuele beperkingen en/of gevolgen hierdoor. Op de valpolikliniek gaan we deze klachten samen met u en uw partner of begeleider bekijken en beoordelen. 
- U ontvangt bij deze folder een valvragenlijst. Wilt u deze vragenlijst invullen en terugsturen in de bijgevoegde enveloppe?

Title: Wat gebeurt er bij de valpolikliniek?
Binnen de valpolikliniek wordt u onderzocht door een team van specialisten: een klinisch geriater, een fysiotherapeut en een klinisch geriatrie verpleegkundige. Het team van de valpolikliniek onderzoekt waar het probleem ligt.

Title: Wat neemt u mee
Het is belangrijk dat een familielid of goede kennis u de hele dag vergezelt tijdens uw bezoek aan de valpolikliniek. Daarnaast neemt u mee: 
- Uw identiteitsbewijs; 
- Eventuele medicijnen (ook de middelen die u bij de drogist koopt); 
- Eventuele loop- en hulpmiddelen; 
- Uw (lees)bril en eventueel hoorapparaat.

Title: Verloop van het consult
Voor uw bezoek aan de valpolikliniek vragen wij u naar de prikpost van Medlon (ZGT, locatie Almelo, routenummer 0.1) te gaan om uw bloed te laten prikken Op uw afspraakbevestiging kunt u lezen, hoe de dag er voor u uitziet en waar u zich het eerst moet melden. De klinisch geriater stelt vragen over het vallen en de ingevulde valvragenlijst. Ook krijgt u een lichamelijk onderzoek. De klinisch geriater onderzoekt de (mogelijke) oorzaak van uw val. Uw val kan bijvoorbeeld het gevolg zijn van medicijngebruik, hartritmestoornissen of duizeligheid. Om te onderzoeken met welke bewegingen u moeite heeft en welke bewegingen een risico kunnen vormen voor een val, gaat de fysiotherapeut testen en oefeningen met u doen. Er worden situaties nagebootst die ook in uw dagelijks leven kunnen voorkomen. U heeft een gesprek met de klinisch geriatrie verpleegkundige. De ingevulde vragenlijst wordt doorgenomen. Ook worden uw bloeddruk, gewicht, lengte en ogen gecontroleerd. Aan het eind van het onderzoek mag u nog een hartfilmpje/ECG laten maken bij de polikliniek cardiologie (routenummer 0.5).

Title: Vervolgafspraken
Na afloop van alle onderzoeken op de valpolikliniek bespreken de klinisch geriater, fysiotherapeut en de verpleegkundige de gegevens. U komt terug voor de uitslag. Bij dit gesprek is de geriater aanwezig. Uw huisarts of andere verwijzer wordt ook op de hoogte gebracht van uw bezoek aan de valpolikliniek.

Title: Vragen
Mocht u na het lezen van deze folder nog vragen hebben, stelt u deze gerust. Onze secretaresses van de polikliniek klinische geriatrie geven u graag antwoord op uw vragen. De polikliniek is op werkdagen bereikbaar van 8.30 tot 12.30 uur en van 13.30 tot 16.30 uur op telefoonnummer: 088 708 33 06."
Wie zorgt er voor mij,page_0,"Title: Wie zorgt er voor mij?
U bent zojuist, of wordt binnenkort opgenomen in ZGT op de afdeling heelkunde (chirurgie). In het ziekenhuis werken veel verschillende zorgverleners die gezamenlijk voor u zorgen. Voor u is het belangrijk om te weten wie dit zijn en wat u van hen mag verwachten. In deze folder leest u daar meer over.

Title: Afspraken binnen ZGT
Omdat uw chirurg niet steeds zelf in het ziekenhuis aanwezig is, zijn in ZGT afspraken gemaakt om ervoor te zorgen dat er voor u wel 24 uur per dag en zeven dagen per week optimale zorg is. Dat doen we gezamenlijk. Uw chirurg maakt deel uit van een behandelteam dat samen verantwoordelijk is voor uw zorg en behandeling.

Title: De hoofdbehandelaar (uw chirurg)
Op uw polsbandje en in uw medisch dossier kunt u zien wie uw hoofdbehandelaar is. Meestal is dit de chirurg die u opereert. Wanneer u met spoed wordt opgenomen kan het ook de chirurg zijn die dienst heeft op het moment dat u wordt opgenomen (dit hoeft niet de operateur te zijn). Als uw hoofdbehandelaar langere tijd afwezig is, kan het hoofdbehandelaarschap (tijdelijk) worden overgenomen door een andere chirurg.

Title: Wat doet de hoofdbehandelaar
Deze chirurg bepaalt op de belangrijke punten het beleid en draagt ook zorg voor continuïteit in het beleid van uw behandeling. Hij zorgt ervoor dat instructies binnen het team voor het verdere traject van behandeling en verzorging worden doorgegeven. Hierbij kunt u denken aan bijvoorbeeld afspraken na een operatie. Alle belangrijke afspraken zijn vastgelegd in het medisch dossier. Ook als uw hoofdbehandelaar afwezig is, zijn daardoor alle belangrijke afspraken bekend. De hoofdbehandelaar werkt samen met het behandelteam.

Title: Behandelteam
In het behandelteam zitten: 
- De hoofdbehandelaar (uw chirurg) 
- Andere chirurgen 
- Arts-assistenten (zaalarts) 
- Physician assistants 
- Verpleegkundig specialisten Elke dag wordt op de afdeling op een whiteboard of scherm aangegeven wie op die dag de superviserende chirurg, zaalarts, physician assistant of verpleegkundig specialist is.

Title: Wat doet het behandelteam
Het behandelteam draagt in goede onderlinge afstemming en met inachtneming van de instructie van de hoofdbehandelaar de 24- uurs zorg voor u als patiënt. Het team zorgt ervoor dat de instructies van de hoofdbehandelaar worden vervolgd. Verder bepaalt het behandelteam het beleid over de dagelijkse zorg. Onverwachte ontwikkelingen rapporteert het behandelteam aan uw hoofdbehandelaar.

Title: Visite
Dagelijks lopen collega’s van het behandelteam visite. Voor vragen over uw medische behandeling kunt u bij hen terecht. Minimaal twee keer per week loopt ook één van de chirurgen mee (in Almelo). In Hengelo loopt de chirurg vaak op een ander moment visite. Dat kan uw hoofdbehandelaar zijn, maar dat kan ook één van de andere chirurgen van het behandelteam zijn. De andere dagen loopt de zaalarts, physician assistant of verpleegkundig specialist alleen visite. Bij bijzonderheden wordt de superviserend medisch specialist ingeschakeld.

Title: Vragen
Heeft u naar aanleiding van deze folder vragen, neem dan contact op met ZGT via het telefoonnummer 088 708 78 78 Of via één van onderstaande telefoonnummers. Gastro- enterologische en oncologische chirurgie: 088 708 52 31 Mammachirugie: 088 708 52 32 Traumachirurgie: 088 708 52 33 Vaatchirurgie: 088 708 52 43"
Afdelingsfolder Eerste Hart Hulp,page_0,"Title: Eerste Hart Hulp (EHH)
Wanneer er een vermoeden is dat uw klachten worden veroorzaakt door uw hart, wordt u doorverwezen naar de Eerste Hart Hulp. In deze folder leest u meer informatie over de Eerste Hart Hulp en de onderzoeken. ZGT Almelo heeft een eerste harthulp en een hartbewaking.

Title: Wat is Eerste Hart Hulp?
Eerste Hart Hulp is een gespecialiseerde afdeling waar apparatuur aanwezig is om uw hart (ritme) en andere lichaamsfuncties te bekijken. Aan de hand van de resultaten besluit de medisch specialist of u verdere behandeling nodig heeft, of dat u naar huis mag.

Title: Verschil Eerste Hart Hulp en spoedeisende hulp?
De Eerste Hart Hulp onderscheidt zich van een reguliere spoedeisende hulp omdat er alleen patiënten worden onderzocht met hartaandoeningen. De arts-assistent of cardioloog voert het onderzoek en de korte behandeling uit in samenwerking met gespecialiseerde verpleegkundigen.

Title: Onderzoeken op de Eerste Hart Hulp
De onderzoeken op de Eerste Hart Hulp zijn: 
- Lichamelijk onderzoek. Tijdens het lichamelijke onderzoek krijgt u vragen over uw gezondheid en klachten. 
- Bekijken uw hartritme via een monitor. 
- ECG-onderzoek, ook wel hartfilmpje genoemd. 
- Controle van bloeddruk, temperatuur en zuurstofgehalte in uw bloed. 
- Bloedonderzoek. Mogelijk is er aanvullend onderzoek nodig zoals: 
- Röntgenfoto. 
- echo van het hart. 
- inspanningstest (fietstest). 
- Hartkatheterisatie. 
- aanvullend bloedonderzoek.

Title: Naar huis of opname
De cardioloog bespreekt met u de uitslagen van de onderzoeken en besluit of u naar huis mag of in het ziekenhuis blijft. 
- Mag u naar huis. Er is geen oorzaak gevonden voor uw klachten. U wordt voor verder onderzoek terugverwezen naar uw huisarts dan wel polikliniek. Bij uw ontslag krijgt u een voorlopige ontslagbrief mee. De huisarts krijgt de definitieve ontslagbrief digitaal toegestuurd Als u medicatie nodig heeft, krijgt u een recept mee voor de apotheek. Het kan voorkomen dat u in de avond of nacht naar huis mag. Zorg ervoor dat iemand u kan ophalen. 
- Opname voor onderzoek en behandeling: o Op de hartbewaking (CCU) of op de verpleegafdeling cardiologie. o Op een andere afdeling, bijvoorbeeld interne geneeskunde of longgeneeskunde. o In een ander ziekenhuis.

Title: Hoofdbehandelaar
Bij opname op de hartbewaking heeft u een cardioloog als hoofdbehandelaar. De hoofdbehandelaar is tijdens uw hele verblijf verantwoordelijk voor de zorg. Op vrijdag wisselt de hoofdbehandelaar. In de avonden en nachten van weekdagen neemt een dienstdoende cardioloog de hoofdbehandelaar waar. De hoofdbehandelaar blijft wel dag en nacht beschikbaar voor overleg. De naam van de hoofdbehandelaar staat op een whiteboard in elke patiëntenkamer.

Title: Bezoek op de hartbewaking
- Maandag tot en met zondag van 16.00 uur tot 19.30 uur. 
- Zaterdag en zondag een extra bezoekmoment van 11.00 uur tot 12.00 uur. Er mogen twee bezoekers ontvangen worden, per bezoekmoment. In overleg met de verpleegkundige kunt u eventueel op andere tijden op bezoek komen."
Focale vulvitis,page_1,"Title: De seksuoloog
Bij onvoldoende resultaat van bovenstaande behandeling, problemen met het vrijen zonder gemeenschap, psychische problemen hierdoor of problemen in de relatie, kunt u door uw gynaecoloog worden doorverwezen naar de seksuoloog. Het secretariaat van de polikliniek seksuologie is te bereiken via telefoonnummer 088 708 36 20.

Title: Vragen
Heeft u na het lezen van deze folder nog vragen, stel ze dan gerust. Uw gynaecoloog wil ze graag beantwoorden. U kunt bellen met de polikliniek gynaecologie via telefoonnummer 088 708 33 60 (Almelo) of 088 708 52 50 (Hengelo).

Title: Verdere informatie
Nederlandse Vereniging van Obstetrie en Gynaecologie (NVOG), internet: www.nvog.nl."
Polikliniek klinische geriatrie,page_0,"Title: Polikliniek klinische geriatrie
U bent door uw huisarts of medisch specialist verwezen naar de polikliniek klinische geriatrie van ZGT. De geriater* beoordeelt het lichamelijk, psychisch en sociaal functioneren. In deze folder geven wij u informatie over het specialisme klinische geriatrie en over de polikliniek.

Title: Wat is klinische geriatrie?
Klinische geriatrie is het medisch specialisme voor de (kwetsbare) oudere met verschillende aandoeningen tegelijk. Vaak gaat het om een combinatie van lichamelijke, psychische en sociale problemen. Een geriater gaat na welke klachten bij het normale ouder worden horen en welke niet. Na onderzoek stelt deze een behandeling voor.

Title: Reguliere polikliniek
De reguliere polikliniek is voor oudere patiënten bij wie meerdere problemen een rol spelen. Die problemen kunnen zowel lichamelijk, psychisch en/of sociaal zijn. Ook aan uw partner of begeleider wordt gevraagd hoe het met u gaat. Bij voorkeur is uw begeleider iemand die u goed kent en die informatie over u kan geven. Soms blijkt uit de informatie van de huisarts of verwijzend specialist dat er aanvullende onderzoeken nodig zijn. Dit staat in de brief waar de afspraken in staan. Deze onderzoeken zullen voor of na het gesprek met de geriater worden gedaan. Het kan zijn dat er na het gesprek nog ander onderzoek moet gebeuren. Wij proberen om dit op dezelfde dag te laten doen. Als het kan krijgt u op de dag zelf de uitslag van alle onderzoeken. Als dit niet lukt moet u nog een keer terugkomen. U krijgt hier een nieuwe afspraak voor. Hoe lang dit duurt hangt af van de onderzoeken die gedaan worden.

Title: Wat neemt u altijd mee bij uw eerste bezoek?
- Een actueel medicatieoverzicht. Deze kunt u opvragen bij uw apotheek. Meld ook zalf en medicijnen die u bij de drogist koopt; 
- Hulpmiddelen zoals een bril, gehoorapparaat, stok of rollator; 
- U hoeft niet nuchter te komen, behalve als dat in de brief met de afspraken staat. In de brief die u ontvangt leest u hoe de afspraak er uit ziet. Ook staat daarin waar en wanneer u zich moet melden.

Title: Vragen?
Heeft u vragen? Neem dan tijdens kantooruren contact op met de polikliniek geriatrie, telefoonnummer 088 708 33 06.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt. *Waar geriater staat, kan ook internist ouderengeneeskunde gelezen worden"
Fistulografie,page_0,"Title: 23
Foto’s van fistelgang (Fistulografie) Uw behandelend specialist heeft u voor het maken van foto’s verwezen naar de afdeling radiologie (röntgen). Dit is een afdeling waar radiologen (artsen) en radiodiagnostisch laboranten met behulp van verschillende technieken, afbeeldingen van het lichaam maken. Bij het maken van foto’s wordt gebruik gemaakt van röntgenstralen. Deze stralen kunnen verschillende delen in het lichaam zichtbaar maken en geven daarvan een afbeelding op een beeldscherm. Nadat de foto’s gemaakt zijn, worden deze door een radioloog beoordeeld.

Title: Melden
Wilt u zich voor de afgesproken tijd melden bij de balie van de afdeling radiologie? De baliemedewerker verwijst u naar de juiste wachtruimte. Neemt u een identiteitsbewijs mee?

Title: Verhindering
Wanneer u door omstandigheden niet kunt komen, neem dan zo spoedig mogelijk telefonisch contact met ons op. U vindt de contactgegevens onderaan deze folder.

Title: Belangrijk om te weten
- Zwangerschap; Röntgenstralen kunnen gevaarlijk zijn voor het ongeboren kind. Als u zwanger bent, of denkt te zijn, moet u dit vóór het onderzoek melden. 
- Heeft u last van astma, hooikoorts of bronchitis of bent u overgevoelig voor medicijnen, jodiumhoudende contrastvloeistof of andere stoffen, wilt u dit dan melden vóór het onderzoek. Uw behandelend specialist heeft daar al met u over gesproken.

Title: Voorbereiding
Voor het maken van deze röntgenfoto’s is geen voorbereiding nodig.

Title: Verloop van het onderzoek
De radiodiagnostisch laborant haalt u op uit de wachtruimte en neemt u mee naar de kleedkamer. Bij het maken van een foto is het belangrijk dat het lichaamsdeel waar het om gaat zo min mogelijk door kleding wordt bedekt. De radiodiagnostisch laborant zegt u welke kleding u uit moet doen. U komt op een onderzoekstafel te liggen. De plaats van de fistel wordt ontsmet met een desinfectiemiddel. De radioloog brengt een dun slangetje in de fistelopening. Via dit slangetje spuit de radioloog een contrastmiddel in om de fistelgang zichtbaar te maken. Tijdens het inspuiten van het contrastmiddel worden röntgenfoto’s gemaakt.

Title: Uitslag
De uitslag van het onderzoek krijgt u van de specialist die het onderzoek heeft aangevraagd. Deze uitslag is ongeveer vijf werkdagen na het onderzoek bekend bij de aanvrager.

Title: Vragen
Heeft u na het lezen van deze informatie nog vragen, stel deze gerust. Wij willen ze graag voor u beantwoorden. Op werkdagen is de afdeling radiologie tussen 08.30 – 12.30 uur en van 13.00 - 16.30 uur telefonisch bereikbaar op het volgende telefoonnummer: 088 708 37 00.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer info op: www.zgt.nl/mijnzgt."
"CT Abdomen zonder oraal contrast, patiëntvoorbereiding",page_0,"Title: CT scan van de buik
(CT abdomen, zonder oraal contrast) Uw medisch specialist heeft u voor het maken van een CT verwezen naar de afdeling radiologie (röntgen). Dit is een afdeling waar radiologen en radiodiagnostisch laboranten met behulp van verschillende technieken afbeeldingen van het lichaam maken. Tijdens het maken van een CT- scan draait de röntgenbuis om u heen. Een computer maakt van de door het lichaam getreden straling meerdere afbeeldingen. Het CT-apparaat ziet eruit als een grote ring, de onderzoekstafel schuift door deze ring. Nadat de scan gemaakt is, beoordeelt een radioloog deze. Vervolgens wordt de uitslag vastgelegd in een verslag.

Title: Melden
U meldt zich maximaal 10 minuten voor de afspraaktijd bij de balie van de radiologie. De medewerker verwijst u naar de juiste wachtruimte.

Title: Verhindering
Wanneer u door omstandigheden niet kunt komen, neem dan zo spoedig mogelijk telefonisch contact met ons op. Op werkdagen zijn wij tussen 08.00 en 16.30 uur telefonisch bereikbaar op het volgende telefoonnummer: 088 708 37 00.

Title: Belangrijk om te weten
- Zwangerschap Röntgenstralen kunnen gevaarlijk zijn voor het ongeboren kind. Als u zwanger bent, of denkt te zijn, moet u dit vóór het onderzoek melden.

Title: Verloop van het onderzoek
De radiodiagnostisch laborant haalt u op uit de wachtkamer en brengt u naar de kamer waar het onderzoek zal plaatsvinden. Bij het maken van de CT is het belangrijk dat het lichaamsdeel waar het om gaat zo min mogelijk door kleding wordt bedekt. De laborant zegt u welke kleding u uit moet doen. U komt op de verschuifbare onderzoekstafel te liggen. De laborant vraagt u uw armen boven uw hoofd te leggen en schuift de tafel in de ring van de CT-scanner. Het is belangrijk dat u goed stil ligt. Tijdens het maken van de scan zit de laborant radiologie achter de schakeltafel in een kamer naast u. De laborant kan u zien en horen en zal u vragen de adem in te houden als de scan gemaakt wordt. Via de intercom krijgt u duidelijke instructies. Eerst maakt de laborant een overzichtsfoto, de tafel verschuift een eind. Hierna schuift de tafel terug. Daarna maakt de laborant een lange opname; u moet de adem inhouden, terwijl de tafel steeds een stuk verschuift. De laborant zegt u wanneer u weer normaal kunt ademen. De computer maakt vervolgens van het gescande gebied de beelden.

Title: Uitslag
De uitslag van het onderzoek krijgt u van de medisch specialist die het onderzoek heeft aangevraagd. Deze uitslag is ongeveer 5 werkdagen na het onderzoek bekend bij de aanvrager.

Title: Medische apparatuur (zoals een insulinepomp)
Gebruikt u een medisch apparaat zoals een insulinepomp of (externe) neurostimulator? Er bestaat een kleine kans dat de werking van het apparaat verstoord raakt door blootstelling aan röntgenstraling. Raadpleeg de handleiding van uw apparaat om te zien hoe u hiermee om moet gaan.

Title: Vragen
Mocht u na het lezen van deze informatie nog vragen hebben, stel deze gerust. Wij willen ze graag voor u beantwoorden. Op werkdagen is de afdeling radiologie tussen 08.30 – 12.30 uur en van 13.00 - 16.30 uur telefonisch bereikbaar op het volgende telefoonnummer: 088 708 37 00."
Pre-eclampsie en HELLP syndroom,page_1,"Title: Opname in het ziekenhuis
Als u ernstige pre-eclampsie of het HELLP- syndroom heeft, wordt u opgenomen op de afdeling moeder en kind. Tijdens de opname worden u en uw baby goed in de gaten gehouden door middel van onderzoeken. Onder het kopje behandeling leest u hier meer over. Naar aanleiding van de onderzoeksuitslagen bespreekt de arts met u de behandeling die voor u en uw baby het beste is. Omdat het HELLP-syndroom een onvoorspelbaar ziekteverloop heeft, past uw arts gedurende de opname de behandeling regelmatig aan. Dat is normaal. De artsen en verpleegkundigen streven ernaar deze aanpassingen en de motivatie daarvoor aan u uit te leggen.

Title: De behandeling
Het doel van de ziekenhuisopname is het bewaken van uw gezondheid en die van uw baby. De enige andere vorm van behandelen is het geboren laten worden van uw baby door middel van het inleiden van de bevalling. Dit is niet altijd mogelijk omdat het ziektebeeld vroeg in de zwangerschap kan optreden. De behandeling bestaat uit: Intensieve controle 
- Van het bloed, hierbij wordt gekeken naar de leverfuncties, nierfuncties en de bloedstolling; 
- Van de bloeddruk, meestal drie keer per dag; 
- Van de conditie van de baby, door het dagelijks maken van een hartfilmpje (CTG). Soms wordt er bij opname een echo gemaakt om te kijken naar de groei van de baby. Bestrijding van ziekteverschijnselen (symptomen) 
- Zo veel mogelijk rust nemen; 
- Indien nodig wordt er gestart met medicatie tegen de hoge bloeddruk, dit kan in tabletvorm of via het infuus.

Title: Het HELLP-syndroom vroeg in de zwangerschap
Als het HELLP-syndroom vroeg in de zwangerschap optreedt, zijn de risico’s voor de baby extra groot vanwege een eventuele vroeggeboorte. De longen, het maagdarmkanaal en het zenuwstelsel zijn nog niet volledig ontwikkeld. Vaak heeft de baby ook een groeiachterstand opgelopen als gevolg van de verminderde placentafunctie. De arts bekijkt dan waar de baby het beste af is, in de buik of buiten de buik. Als besloten wordt dat de zwangerschap op korte termijn beëindigd moet worden krijgt u injecties in uw bilspier of bovenbeen toegediend om de longrijping van uw baby te bevorderen. Dit gebeurt wanneer u minder dan 34 weken zwanger bent. Als de zwangerschap de 32ste week nog niet bereikt heeft, dan wordt u mogelijk doorgestuurd naar een ander ziekenhuis. Hier is opvang (intensive care voor pasgeborenen) voor te vroeg geboren baby’s aanwezig.

Title: Het HELLP–syndroom bij een bijna voldragen zwangerschap
Als het HELLP-syndroom bij een bijna voldragen zwangerschap optreedt, besluit de arts om uw baby zo spoedig mogelijk geboren te laten worden. Afhankelijk van de toestand van u en/of uw baby bepaalt de arts of de bevalling wordt ingeleid of dat u een keizersnede ondergaat. Zowel vroeg als laat in de zwangerschap geldt bij het HELLP-syndroom dat u tot ongeveer 72 uur na de bevalling goed in de gaten gehouden wordt. Het kan zijn dat er een mogelijke verergering van de situatie en/of complicaties ontstaan. In sommige gevallen is dan een opname op de afdeling intensive care nodig."
Bisfosfonaten,page_2,"Title: Vruchtbaarheid, zwangerschap en borstvoeding
Omdat er onvoldoende gegevens bekend zijn over het gebruik van bisfosfonaten tijdens de zwangerschap of borstvoeding, wordt geadviseerd deze middelen niet te gebruiken als u zwanger bent, bij zwangerschapswens of tijdens borstvoeding. Neem tijdig contact op (minimaal drie maanden voordat u zwanger wilt worden) met uw reumatoloog of reumaverpleegkundige wanneer u een zwangerschapswens heeft en een bisfosfonaat gebruikt. Indien u tijdens het gebruik van een bisfosfonaat zwanger wordt neem dan contact op met uw reumatoloog of huisarts.

Title: Vragen
Heeft u na het lezen van deze informatie nog vragen, neem dan contact op met uw reumatoloog, reumaverpleegkundige of bezoek onze website. Telefoonnummer polikliniek reumatologie: 
- 088 708 34 03 Website afdeling reumatologie: 
- zgt.nl/reumatologie

Title: Disclaimer
Deze patiëntfolder is een verkorte versie van de officiële bijsluiter en vervangt deze niet.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Foetale groeirestrictie,page_0,"Title: Foetale groeirestrictie
Foetale groeirestrictie (afgekort FGR) is de medische term voor groeiachterstand van uw baby tijdens de zwangerschap. Deze folder geeft algemene informatie over de oorzaken, onderzoeken en behandeling van foetale groeirestrictie in ons ziekenhuis.

Title: Wanneer spreken we van foetale groeirestrictie?
Als bij uitwendig onderzoek de baarmoeder minder groot is dan gebruikelijk voor de zwangerschapsduur dan is er mogelijk sprake van een verminderde groei van de baby. Dit komt voor bij zeven tot negen procent van de zwangerschappen. Echografisch onderzoek kan de diagnose bevestigen.

Title: Oorzaken
Verminderde placentafunctie De groei van de baby wordt bepaald door het eigen groeivermogen en door de aanvoer van zuurstof en voedingstoffen vanuit de placenta. Bij het grootste deel van de zwangere vrouwen met groeivertraging is de oorzaak een aanvoerstoornis door een verminderde placentafunctie. Doordat de placenta niet goed functioneert, krijgt de baby steeds minder aanvoer van zuurstof en voedingsstoffen. Met name in de tweede helft van de zwangerschap kan het aanbod vanuit de placenta te weinig zijn. Dit proces verbetert niet meer tijdens de zwangerschap. Kenmerkend voor de baby’s met groeivertraging door verminderde placentafunctie is de asymmetrische groeivertraging. Dat wil zeggen dat bijvoorbeeld de baby een te kleine buikomvang heeft in verhouding tot de rest van het lichaam. Dit is het geval bij 70 tot 80 procent van de baby’s met groeivertraging. Andere oorzaken Ook leeftijd, bepaalde ziektebeelden, medicatiegebruik, tijd tussen zwangerschappen, ras, voedingstoestand en leefgewoontes (roken, drugs, alcohol) van een vrouw spelen een rol in het ontstaan van FGR. Verder kunnen sommige infecties bij de baby in de baarmoeder groeivertraging veroorzaken, zoals het cytomegalievirus (CMV). Aangeboren afwijkingen kunnen ook een oorzaak zijn. Baby’s met aangeboren afwijkingen zijn in het hele lichaam vertraagd in de groei (symmetrische FGR). Dit is bij één tot twee procent van de baby’s de oorzaak voor de groeiachterstand. De gynaecoloog zal dan een vruchtwaterpunctie bespreken om chromosomale afwijkingen bij de baby uit te sluiten. Het is goed om te weten dat in 60% van de gevallen van groeivertraging, er geen duidelijke oorzaak gevonden wordt. Sommige mensen krijgen nu eenmaal kleinere kinderen, dit is genetisch bepaald."
Zetpil en klysma bij IBD,page_0,"Title: Zetpil en (schuim)klysma bij IBD
Uw MDL-arts, verpleegkundig specialist en/of MDL-verpleegkundige heeft met u gesproken over het gebruik van zetpillen/klysma’s. In deze folder krijgt u informatie over de werking en het gebruik van dit soort medicijnen. Deze folder is echter géén vervanging van de bijsluiter. Heeft u na het lezen van deze folder nog vragen, dan kunt u daarmee bij uw MDL-arts, verpleegkundig specialist en/of MDL-verpleegkundige terecht.

Title: Algemeen
De oorzaak van de ziekte van Crohn en colitis ulcerosa is niet bekend. Elke behandeling met medicijnen is gericht op het onderdrukken van ontstekingsreacties. Dit leidt tot vermindering van klachten en verkleint de kans op complicaties die zich bij deze ziekte voor kunnen doen. Medicijnen kunnen de darmontsteking onderdrukken maar de huidige medicijnen kunnen de ziekte niet definitief genezen. Na het afbouwen van of stoppen met medicijnen kunnen de klachten weer terugkomen."
Borstvoeding,page_8,"Title: Tenslotte
Als u met het geven van borstvoeding begint, is het vaak moeilijk voor te stellen hoe lang u ermee door zult gaan: een paar maanden, een half jaar of tot u en/of uw baby niet meer wil? Ook na introductie van vast voedsel (na zes maanden) blijven de gezondheidseffecten van moedermelk aanwezig. Tijdens de hele borstvoedingsperiode blijven de antistoffen aanwezig. Hoe langer u borstvoeding geeft, hoe meer uw baby beschermd is tegen bepaalde ziekten. Als u op een gegeven moment wilt stoppen met het geven van borstvoeding, doe het dan zo geleidelijk mogelijk, het liefst door niet meer dan één voeding per week te minderen. Afbouwen kost meestal een paar weken, afhankelijk van de leeftijd van uw baby en het aantal voedingen die het krijgt.

Title: Wat te doen bij problemen
Bij problemen kan de lactatiekundige hulp bieden. Informeer hiernaar bij uw kraamzorginstelling, verloskundige of ziekenhuis.

Title: Lactatiekundigen IBCLC ZGT
(IBCLC= International Board Certified Lactation Consultant) In ZGT zijn drie lactatiekundigen IBCLC werkzaam. Deze zijn (buiten vakantieperiodes om) dagelijks aanwezig. Telefoonnummer 088 708 55 51. Zijn er buiten de kantoortijden vragen, dan kunt u bellen naar 06 20 70 53 91. Spreek vooral de voicemail in. Dit nummer is bedoeld voor zorgverleners en ouders waarvan de baby in het ziekenhuis verblijft. Aan lactatiekundige zorg in het ziekenhuis zijn geen kosten verbonden. Voor meer informatie over voeding verwijzen we u naar onze website zgt.nl.

Title: Hulp bij borstvoeding na ontslag
Er zijn verschillende mogelijkheden om na ontslag steun te ontvangen bij het geven van borstvoeding. LLL is een vrijwilligersorganisatie. De medewerkers staan door hun ervaringsdeskundigheid en gedegen scholing dicht bij de doelgroep. De basis is het moeder-tot-moedercontact. Daarnaast zijn er in de regio verschillende mamacafés. Zie de folder ‘Voorlichting tijdens en na de zwangerschap’. Op Facebook kan het borstvoedingsforum steun bieden.

Title: Hulpmiddelen
Er zijn verschillende mogelijkheden voor het huren van een kolf of weegschaal. Uw verloskundige, thuiszorgwinkels of lactatiekundigen.

Title: Thuiszorgwinkels ZGT
Geopend maandag tot en met vrijdag van 09.00-17.00 uur. Telefoonnummer 088-1020100/

Title: Verhuur/verkoop door lactatiekundigen
Bij niet opnemen graag een app sturen of de voicemail inspreken. Regio Almelo: Telefoonnummer 06 28 53 78 19. Regio Borne: Telefoonnummer 06 21 29 74 19. Regio Hengelo: Telefoonnummer 06 19 93 73 23.

Title: Nederlandse Vereniging van Lactatiekundigen
Wilt u weten welke lactatiekundigen er bij in in de buurt zijn, kijk dan op nvlborstvoeding.nl en maak gebruik van de functie ‘zoek een lactatiekundige’.

Title: WHO/UNICEF
ZGT werkt volgens de richtlijnen van WHO/UNICEF. Dat betekent dat het ziekenhuis werkt volgens vijf standaarden en tien internationale vuistregels.

Title: De vijf standaarden
1. Beleid, scholing, prenatale informatie in de ketenzorg; 2. Begeleiding goede start; 3. Informatie en praktijk van voeden; 4. Bijvoeding en voeding voor het oudere kind; 5. Hechting en zeggenschap."
Leren drinken,page_1,"Title: Het geven van de fles in zijligging
In zijligging drinken is een natuurlijke houding (te vergelijken met het drinken aan de borst) met veel voordelen ten opzichte van drinken in rugligging. 
- De voeding loopt door een andere uitwerking van de zwaartekracht minder snel; 
- De baby kan gemakkelijker ademen; 
- De coördinatie van het zuigen, slikken en ademen verloopt gemakkelijker; 
- De baby verslikt zich minder snel. Belangrijk is dat de baby in een ronde houding ligt, met de schouders naar voren (foetushouding). Het hoofd ligt hoger dan de billen. Voor deze houding kunt u gebruik maken van een voedingskussen en/of een voetenbank.

Title: Coördinatie van zuigen, slikken en ademen
Het coördineren van zuigen, slikken en ademen kan vooral voor te vroeg geboren baby’s nog moeilijk zijn. De meeste zuigelingen beginnen dit vanaf ongeveer 34 weken zwangerschap te ontwikkelen. Daarom kan de baby tijdens het drinken ‘achter adem’ komen, benauwd worden, gaan knoeien of zich verslikken. Laat de baby stress-signalen zien dan is het goed de zuigreeks te onderbreken. Dit kan door de speen van de tong af, richting de wangzak te verplaatsen. Soms is het nodig de speen helemaal uit de mond te halen. De verpleegkundige of logopedist begeleidt u hierin. Stress-signalen kunnen zijn: 
- Fronsen; 
- Wenkbrauwen optrekken; 
- Hoofd wegdraaien; 
- Onrust; 
- Vuistjes maken; 
- Spreiden van handen en armen; 
- Neusvleugelen; 
- Daling van het zuurstofgehalte in het bloed (saturatie). De verpleegkundige of logopedist begeleidt u in het herkennen van deze stress-signalen. Als uw baby goed alert is en de voedingsreflexen nog goed op te wekken zijn, kan na een korte pauze opnieuw een oefenmoment gestart worden. Het is belangrijk dat de voedingsmomenten prettig verlopen voor zowel uw kind als uzelf.

Title: Boeren
Tijdens en na de voeding kan het nodig zijn uw baby te laten boeren om de ingeslikte lucht kwijt te raken. De behoefte hieraan verschilt per kind. Om uw kind te laten boeren kunt u het laten ‘zitten’ op de billen, iets naar voren laten ‘hangen’, steunend met het borstbeen op uw hand. De romp licht draaien naar links of rechts en zacht wrijven of kloppen op de rug.

Title: Hulp en advies
Afhankelijk van het drinkprobleem kan de verpleegkundige of logopedist u helpen. Zij kijken ieder met een eigen blik naar de optimale voedingsmogelijkheden voor uw kind. Ook na ontslag is begeleiding door een preverbaal logopedist indien nodig mogelijk. U kunt dit met de kinderarts overleggen. Overige ZGT patiënteninformatiefolders: 
- Borstvoeding; 
- Kunstvoeding en voeden per fles; 
- Borstvoeding aan de prematuur geboren baby; 
- Borstvoeding aan de randpremature of dysmature baby;

Title: Lactatiekundigen
De lactatiekundigen van ZGT zijn IBCLC gecertificeerd. Telefoonnummer 088 708 55 51.

Title: Logopedie
De logopedisten van ZGT zijn preverbaal gecertificeerd. Telefoonnummer 088 708 33 15.

Title: Algemene opmerking
Deze folder bevat veel specifieke informatie en kan niet zonder begeleiding van een verpleegkundige, lactatiekundige of logopedist aan ouders gegeven worden. Uitleg hierbij is van belang."
Borstvoeding,page_4,"Title: Beide borsten geven
Het is goed om in het begin beide borsten tijdens iedere voeding aan te bieden. Laat uw baby aan de eerste borst drinken tot het voldaan is of niet meer actief drinkt. Iedere baby heeft een eigen drinkpatroon, leer naar uw baby te kijken. Pasgeboren baby’s vallen daarna vaak in slaap. U kunt uw baby verschonen en laten boeren om het een beetje wakker te maken. Vaak begint het dan met hernieuwde belangstelling aan de tweede borst. Bij de volgende voeding begint u met de borst die u het laatst heeft gegeven. Als u twee borsten per voeding geeft; 
- komt de melkproductie sneller op gang; 
- heeft u minder last van stuwing.

Title: Stuwing
Rond de derde dag na de bevalling kunnen uw borsten plotseling vol, hard en gespannen zijn. De melkproductie is nu op gang gekomen. Leg de baby vaak aan en laat de borst goed ‘leeg’ drinken. Tussen de voedingen door kunnen koude kompressen verlichting geven. Gebruik voor het voeden een warm kompres om de doorstroming van de melk te bevorderen. Een goed ondersteunende beha kan prettig zijn, het is niet nodig ‘s nachts een beha te dragen. Een gestuwde borst maakt het moeilijk voor de baby om de tepelhof goed te pakken. Soms wordt het gebruik van een tepelhoed geadviseerd als hulpmiddel. De nadelen hiervan zijn; 
- de borst wordt minder goed gestimuleerd door het ontbreken van huidcontact; 
- het kost de baby veel meer inspanning om de borst goed leeg te drinken; Voor meer informatie verwijzen we naar de folder ‘Het gebruik van een tepelhoed’. U kunt een schone hete natte luier enkele minuten voor het aanleggen of kolven op uw borsten leggen. Door warmte zal de melk gemakkelijker stromen. Bij aanhoudende melkstuwing kan het verlichting geven om de borsten één keer ‘leeg’ te kolven. Bij vrouwen die bekend zijn met een hoge melkproductie kan het nodig zijn om dit vaker te herhalen.

Title: Voeden op verzoek
De meeste pasgeboren baby’s vragen om de twee à drie uur om een voeding. Op verzoek voeden betekent de eerste weken minimaal zeven tot acht voedingen per etmaal. Het is belangrijk dat u geen limiet stelt aan het voeden. De baby mag zo vaak en zo lang effectief drinken als het maar wil. Omdat ZGT gezinsgerichte zorg aanbiedt, werken we volgens het principe ‘rooming-in’, dat wil zeggen dat uw baby dag en nacht bij u op de kamer staat, zodat u uw baby goed kunt observeren en in kunt spelen op de behoefte van uw baby. Uw baby geeft zelf aan wanneer het honger heeft. Dit merkt u doordat uw baby wakker is, op de vuistjes sabbelt of andere mondbewegingen maakt. U kunt dan altijd laten drinken. Bij borstvoeding geldt een minimumaantal voedingen, maar géén maximum. Als de melkproductie goed op gang is, ontstaat er geleidelijk een bepaalde regelmaat (regelmaat is niet altijd een ritme) in de voedingstijden. Het is normaal dat uw baby de eerste maanden 's nachts niet doorslaapt."
Patiëntenportaal gynaecologie,page_0,"Title: Patiëntenportaal gynaecologie Wat kan MijnZGT voor u betekenen?
ZGT vindt het belangrijk dat het contact tussen het ziekenhuis en de patiënt zo toegankelijk mogelijk is. ZGT biedt u dan ook de mogelijkheid om via het patiëntenportaal MijnZGT online uw patiëntgegevens te controleren, (vervolg)afspraken te maken en bijvoorbeeld een vragenformulier in te vullen. Dit zijn de eerste stappen waarmee ZGT uw aandeel in het online regelen van uw zorg vergroot. Het patiëntenportaal maakt gebruik van een beveiligde verbinding.

Title: Inloggen
Ga naar zgt.nl en klik daar op MijnZGT. Om in te loggen op het patiëntenportaal vragen we naar uw DigiD. Heeft u nog geen DigiD, dan kunt u via de website www.digid.nl uw eigen DigiD aanvragen. Met uw persoonlijke DigiD (een gebruikersnaam en wachtwoord) kunt u zich identificeren op websites van de overheid en van organisaties die een overheidstaak uitvoeren. Zo weten deze organisaties dat ze echt met u te maken hebben. Zodra u bent ingelogd in het patiëntenportaal MijnZGT, kunt u via het menu aan de linkerkant van de pagina verschillende acties uitvoeren.

Title: Zelf uw registratie controleren
Via MijnZGT kunt u zelf op de pagina ‘Patiëntgegevens’ eenvoudig controleren hoe u geregistreerd staat bij ZGT. Zo ziet u uw geboortedatum, adresgegevens, contactinformatie en de gegevens van uw zorgverzekeraar. Staan hier gegevens die niet kloppen, dan kunt u wijzigingen doorgeven per e-mail via patiëntenregistratie@zgt.nl. Uw e-mailadres kunt u zelf online wijzigen. U kunt wijzigingen in uw gegevens ook altijd doorgeven bij de balie in de centrale hal van beide ziekenhuislocaties. Vergeet daarbij niet om uw identiteitsbewijs mee te nemen!

Title: Zelf een eerste afspraak of een herhaal afspraak plannen
U wilt een eerste afspraak of herhaal afspraak plannen bij de polikliniek gynaecologie. Via de pagina ‘Afspraak maken’ kunt u een afspraak maken bij de gynaecoloog. Dit is mogelijk voor: 
- Anticonceptie – adviesgesprek; 
- Buikpijn; 
- Plaatsen van een spiraal; 
- Wens tot sterilisatie. U kunt alleen een herhaalconsult plannen voor een klacht waarvoor u al onder behandeling bent van de gynaecoloog. U dient, tenzij uitdrukkelijk anders is aangegeven, dezelfde behandelaar als waar u de vorige keer bent geweest te kiezen. Binnen het patiëntenportaal wordt u er op geattendeerd dat u bij spoed of voor vragen over verzekeringen, telefonisch contact op moet nemen met de polikliniek.

Title: Afspraken inzien en wijzigen
In het afsprakenoverzicht kunt u alle afspraken inzien die er voor hem/haar gepland zijn bij specialismen die op dat moment al live zijn met het patiëntenportaal. Deze afspraken kunnen digitaal gewijzigd of geannuleerd worden tot 24 uur van tevoren.

Title: Contact
Heeft u vragen over het gebruiken van het patiëntenportaal MijnZGT? Neem dan contact op met de polikliniek gynaecologie: 
- ZGT Ziekenhuislocatie Almelo Route 1.7 088 708 33 60 
- ZGT Ziekenhuislocatie Hengelo Route 0.5 088 708 52 50"
"Patiëntenportaal, polikliniek dermatologie",page_0,"Title: Patiëntenportaal polikliniek dermatologie
U kunt via het patiëntenportaal MijnZGT zelf afspraken plannen. In deze folder leest u hier meer over.

Title: Wat kan MijnZGT voor u betekenen?
ZGT vindt het belangrijk dat het contact tussen het ziekenhuis en de patiënt zo toegankelijk mogelijk is. ZGT biedt u dan ook de mogelijkheid om via het patiëntenportaal zelf via MijnZGT. 
- Uw registratie bij ZGT te controleren. 
- Een eerste afspraak te plannen. 
- Een herhaalafspraak te plannen (over drie maanden). 
- Een bestaande afspraak te wijzigen. 
- Een vragenformulier in te vullen. Dit zijn eerste stappen waarmee ZGT uw aandeel in het online regelen van uw zorg vergroot. Ook breiden we gaandeweg via dit portaal onze online dienstverlening uit. Het patiëntenportaal maakt gebruik van een beveiligde verbinding.

Title: Inloggen
Ga naar zgt.nl en klik daar op MijnZGT. Om in te loggen op het patiëntenportaal vragen we naar uw DigiD. Heeft u nog geen DigiD, dan kunt u via de website digid.nl uw eigen DigiD aanvragen. Met uw persoonlijke DigiD (een gebruikersnaam en wachtwoord) kunt u zich identificeren op websites van de overheid en van organisaties die een overheidstaak uitvoeren. Zo weten deze organisaties dat ze echt met u te maken hebben. Zodra u bent ingelogd in het patiëntenportaal MijnZGT, kunt u via het menu aan de linkerkant van de pagina verschillende acties uitvoeren.

Title: Uw registratie controleren
Via MijnZGT kunt u zelf op de pagina ‘Patiëntgegevens’ eenvoudig controleren hoe u geregistreerd staat bij ZGT. Zo ziet u uw geboortedatum, adresgegevens, contactinformatie en de gegevens van uw zorgverzekeraar. Staan hier gegevens die niet kloppen, dan kunt u wijzigingen doorgeven per e-mail via patientenregistratie@zgt.nl. Uw e-mailadres kunt u zelf online wijzigen. U kunt wijzigingen in uw gegevens ook altijd doorgeven bij de balie in de centrale hal van beide ziekenhuislocaties. Vergeet daarbij niet om uw identiteitsbewijs mee te nemen!

Title: Een afspraak maken
Via de pagina ‘Afspraak maken’ is het voor enkele patiëntgroepen mogelijk om online een afspraak te maken voor een eerste consult. U heeft hiervoor een verwijsbrief van de huisarts nodig.

Title: Een herhaalafspraak plannen
Ook kunt u een herhaalafspraak plannen (na drie maanden). Om zorg te dragen dat u bij de juiste medisch specialist terecht komt, stellen we u enkele vragen over uw zorgvraag en de gewenste afspraak. Vervolgens kunt u in de agenda van de medisch specialist een datum en tijdstip kiezen. In de toekomst wordt er gewerkt aan het uitbreiden van deze service naar meer patiëntgroepen en andere vakgroepen.

Title: Een bestaande afspraak wijzigen
U kunt op MijnZGT uw reeds gemaakte afspraken inzien via de pagina ‘Afsprakenoverzicht’. Dit geldt voor alle afspraken bij poliklinieken waarvoor MijnZGT is ingericht. In dit overzicht kunt u digitaal en telefonisch gemaakte afspraken tot 24 uur van tevoren wijzigen of annuleren.

Title: Contact
Heeft u vragen over het gebruiken van het patiëntenportaal MijnZGT? Neem dan contact op met de polikliniek dermatologie.

Title: Ziekenhuislocatie Almelo
route 0.9 telefoonnummer: 088 708 31 30.

Title: Ziekenhuislocatie Hengelo
route 0.14 telefoonnummer: 088 708 53 40."
Strikte isolatie,page_1,"Title: Vragen
Heeft u nog vragen over dit onderwerp stel ze gerust aan uw behandelend arts en de verpleegkundigen van de afdeling. Zij nemen zo nodig contact op met de deskundige infectiepreventie.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Polysomnografie met MSLT bij kinderen,page_0,"Title: Slaaponderzoek bij kinderen
De slaapspecialist verwijst uw kind voor een slaaponderzoek (polysomnografie) met aansluitend een MSLT (Multi Sleep Latency Test). Deze folder geeft u hierover meer informatie.

Title: Wat is polysomnografie met aansluitend MSLT?
Polysomnografie is een onderzoek naar mogelijke problemen tijdens de slaap. Wij zoeken naar de mogelijke oorzaken van stoornissen in het slaappatroon van uw kind. Hierbij kijken we naar het slaappatroon (ook overdag), ademhaling, hartritme en beenbewegingen. Het doel van een MSLT is het meten van overmatige slaperigheid overdag. Wij nemen voor dit onderzoek uw kind een nacht en een dag op, op de afdeling voor slaaponderzoeken (route 3.14) van ZGT locatie Hengelo. In het belang van het onderzoek is het wenselijk dat uw kind slechts door één persoon wordt begeleid.

Title: Voorbereiding
Wilt u thuis voor het onderzoek de haren van uw kind wassen en géén verzorgingsproducten gebruiken, deze kunnen het onderzoek beïnvloeden. Laat uw kind met droge haren naar het ziekenhuis komen.

Title: Wat neemt u mee?
- Neem bij kleine kinderen drinken, een slaapknuffel, slaapzak en een speen mee; 
- Medicatie van uw kind; 
- Pyjama/T-shirt, in verband met het bevestigen van banden en tape op de kleding (geen lang nachthemd of hemd); 
- Gemakkelijk zittende kleding: kleding met voorsluiting, joggingbroek; 
- Toiletartikelen (zoals zeep, shampoo, tandenborstel); 
- Neem een leesboekje, speelgoed of een spelletje mee. Er is een TV aanwezig op de kamer; 
- Neem het hoofdkussen van uw kind mee; 
- Neem iets te eten of te drinken.

Title: Het onderzoek (polysomnografie)
U meld zich op het afgesproken tijdstip bij de receptie van de hoofdingang van locatie Hengelo. De receptioniste wijst u de weg naar de afdeling voor slaaponderzoeken (route 3.14). Een laborant van de afdeling klinische neurofysiologie brengt u en uw kind naar de kamer. Wij treffen hier voorbereidingen voor het onderzoek. Een laborant plakt plakkers op het lichaam van uw kind met behulp van tape of een speciale kleefpasta. De laborant bevestigt de volgende elektroden: 
- Elektroden op het hoofd en in het gezicht, voor de slaapduur en diepte van de slaap; 
- Een sensor aan één van de vingers, voor het zuurstofgehalte; 
- Een microfoontje aan de hals, voor eventuele snurkgeluiden; 
- Twee elektroden op de borst, voor het hartritme; 
- Elektroden op beide onderbenen, voor de spieractiviteit; 
- Rekbare banden om de borst en de buik, voor de ademhaling; 
- Twee sensoren onder de neus, voor de ademhaling door de neus en de mond; 
- Een band om het lichaam waaraan een ‘kastje’ (recorder) zit. Alle elektroden en sensoren worden aangesloten in een recorder. De laborant controleert of alles goed werkt. Uw kind kan gaan slapen op het tijdstip dat het thuis gewend is. Als uw kind medicatie gebruikt, geeft u de medicatie zoals is afgesproken met de slaapspecialist. De registratie wordt ook op video vastgelegd. U ligt samen met uw kind op een kamer, zo wordt u niet gestoord door medepatiënten."
Fast-Track polikliniek atriumfibrilleren,page_0,"Title: Fast-Track polikliniek atriumfibrilleren
Uw huisarts heeft u doorverwezen naar de Fast Track polikliniek atriumfibrilleren omdat er bij u deze hartritmestoornis is geconstateerd. In de folder leest u meer over deze aandoening, de Fast Track polikliniek en de onderzoeken.

Title: Atriumfibrilleren
Atriumfibrilleren is een hartritmestoornis, waarbij in de boezems van het hart overal elektrische signalen vandaan komen. Behalve in de sinusknoop zitten er in de boezems cellen die prikkels kunnen afvuren. Bij atriumfibrilleren geven heel veel van die cellen prikkels af. Hierdoor is er geen goede samenwerking mogelijk van het spierweefsel van de boezem.

Title: Klachten
Atriumfibrilleren kan verschillende klachten geven. Veel voorkomende klachten zijn: 
- Hartkloppingen/gejaagd gevoel; 
- Kortademigheid; 
- Druk/pijn op de borst; 
- Duizelingen/licht gevoel in het hoofd; 
- Vermoeidheid/gebrek aan energie; 
- Lusteloosheid. Sommige mensen ervaren ook helemaal geen klachten.

Title: Oorzaken
Er is niet altijd een duidelijke oorzaak voor atriumfibrilleren. Vaak ontstaat het spontaan. Er zijn veel factoren die de kans op atriumfibrilleren kunnen vergroten, zoals: 
- Hoge bloeddruk; 
- Hartklepafwijkingen; 
- Aderverkalking; 
- Hartfalen; 
- Longziekten; 
- Schildklierafwijkingen; 
- Alcohol; 
- Koorts.

Title: Fast-Track polikliniek
Uw huisarts heeft u doorverwezen omdat u mogelijk klachten heeft. Mogelijk heeft u daarover vragen, zoals: kan het levensbedreigend zijn? Waardoor worden de klachten veroorzaakt? Kan het behandeld worden, en zo ja hoe? Voor het beantwoorden van deze vragen zijn altijd aanvullende onderzoeken nodig. Om ervoor te zorgen dat u zo snel mogelijk antwoorden krijgt op uw vragen en om u meerdere bezoeken aan het ziekenhuis te besparen, plannen we de onderzoeken zo veel mogelijk op één dagdeel. Dat gebeurt op onze Fast-Track (‘snelstraat’) polikliniek atriumfibrilleren, ziekenhuislocatie Hengelo. Wij ontvangen u graag op het afgesproken tijdstip. Houdt u er rekening mee dat u twee uren aanwezig kunt zijn. Trek gemakkelijke kleding aan, u zult zich namelijk een paar keer moeten aan- en uitkleden.

Title: Onderzoeken
De onderzoeken die we bij u op die dag uitvoeren: 
- Een lichamelijk onderzoek door de medisch specialist of verpleegkundig specialist cardiologie. 
- Een ECG: een hartfilmpje waarbij we de prikkelgeleiding in het hart beoordelen. 
- Een hartecho: een geluidsonderzoek van het hart, waarbij we de hartspier, de kleppen en de grote bloedvaten afbeelden en de functie daarvan beoordelen. Van tevoren laat u een bloedonderzoek doen en eventueel een thoraxfoto (beelden van uw longen) wordt gemaakt.

Title: Resultaten
Na ruim een uur bespreken de cardioloog en de verpleegkundig specialist de resultaten van alle onderzoeken samen met u."
Neusschelpverkleining (coblatie),page_1,"Title: Na de behandeling
- Uw KNO-arts controleert uw neus voordat u naar huis gaat. Het kan zijn dat er bloed uit uw neus komt. Wanneer dit het geval is krijgt u een gaas onder de neus geplakt. De bloeding stopt vanzelf. 
- U kunt napijn krijgen. Deze pijn kan een paar dagen aanhouden. U kunt tegen de pijn paracetamol gebruiken, maximaal zes keer per dag 500 mg. Als u desondanks pijn blijft houden, mag u Ibuprofen gebruiken, maximaal drie keer per dag 600 mg. 
- Direct na de ingreep kan de neus juist meer verstopt raken. Dit komt doordat het weefsel aanvankelijk juist wat opzwelt door de behandeling. Meestal treedt na een aantal dagen een verbetering op van de neuspassage. Eventueel kunt u Xylometazoline gebruiken bij een totaal verstopte neus. 
- Er kan korstvorming optreden in de neus. U kunt dit verhelpen door de neus te spoelen met een zoutoplossing. Dit kunt u zelf maken door een glas (2 dl) te vullen met lauw water dat gekookt heeft. Hierin doet u een theelepeltje zout. Het spoelen kunt u doen door de oplossing op te snuiven vanaf een eetlepel of u kunt daarvoor een 10 ml-spuitje gebruiken. Na het opsnuiven, snuit u de oplossing uit de neus.

Title: Controleafspraak
Uw KNO-arts bespreekt met u wanneer de controleafspraak moet worden gemaakt.

Title: Vragen
Heeft u na de operatie thuis nog vragen of dienen zich thuis problemen voor, neem dan als volgt contact op met het ziekenhuis: opnemen met het secretariaat van de KNO-artsen, telefoonnummer 088 708 33 50 opnemen met de afdeling spoedeisende hulp, telefoonnummer 088 708 78 78

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
"Afwijkend uitstrijkje, colposcopie en lisexcissie",page_1,"Title: Uitgebreide informatie Inleiding
U heeft een afspraak bij een gynaecoloog van ZGT omdat er in uw uitstrijkje afwijkende cellen gevonden zijn. Het uitstrijkje wordt gemaakt om afwijkingen op te sporen en te kunnen behandelen voordat er baarmoederhalskanker heeft kunnen ontstaan. Een deel van de afwijkingen die bij een afwijkend uitstrijkje worden gevonden, zijn goedaardige afwijkingen. Wanneer hier niets mee gebeurt, kunnen deze afwijkingen op lange termijn uitgroeien tot baarmoederhalskanker. In de rest van deze folder wordt deze afwijking ‘voorstadium’ genoemd. Vanwege de afwijkende cellen in uw uitstrijkje werd in overleg met uw huisarts besloten een kolposcopie te doen. Dit kijkonderzoek van de baarmoedermond waarbij de gynaecoloog een aangepaste microscoop (kolposcoop) gebruikt. Hiermee kan de gynaecoloog bekijken of er afwijkende cellen zitten bij uw baarmoederhals. Met deze brief hopen we al voor uw bezoek aan onze polikliniek wat bezorgdheid en spanning bij u weg te nemen. Op de polikliniek heeft u contact met één van de gynaecologen gespecialiseerd in afwijkende uitstrijkjes en kolposcopisch onderzoek. Wanneer behandeling nodig is kan dit ook bij een andere gynaecoloog van ons team gebeuren. Wilt u dezelfde gynaecoloog? Geef dit gerust aan.

Title: Bij wie wordt een kolposcopie verricht?
Een kolposcopie wordt verricht bij vrouwen met een verhoogd risico op de aanwezigheid van een voorstadium. Al bij een licht verhoogd risico op een voorstadium wordt naar de gynaecoloog verwezen om zo te kunnen zorgen dat de mogelijke ontwikkeling van baarmoederhalskanker in de toekomst kan worden voorkomen. Hoe groot het risico op de aanwezigheid van een voorstadium is hangt af van de uitslag van het uitstrijkje. Het uitstrijkje kan geen zekere diagnose geven. Het uitstrijkje geeft aan hoe groot het risico ongeveer is op de aanwezigheid van een voorstadium. Vaak wordt de afwijking gevonden die past bij de uitslag van het uitstrijkje. Het komt ook wel eens voor dat de gevonden afwijking bij kolposcopie erger of juist minder erg is dan wat door het uitstrijkje wordt aangegeven. Juist daarom is het ook nodig om verder onderzoek te doen bij afwijkende cellen in het uitstrijkje."
NovaSure bij overmatig bloedverlies,page_0,"Title: NovaSure bij overmatig bloedverlies
Deze folder is bedoeld om u een beter inzicht te geven in wat overmatig bloedverlies bij vrouwen precies is en welke behandelmethode er voor nodig is.

Title: Overmatig bloedverlies
Eén op de vijf vrouwen heeft last van overmatig bloedverlies tijdens de menstruatie. Dit wordt ook wel menorragie genoemd. Meestal kan dit geen kwaad, maar soms kan het leiden tot bloedarmoede. Overmatig bloedverlies kan veroorzaakt worden door een verstoorde hormoonbalans, vooral in de periode tussen 35 en 45 jaar, of door afwijkingen aan de baarmoeder zoals infecties, goedaardige poliepen en vleesbomen.

Title: Behandeling van overmatig bloedverlies
In eerste instantie zal de gynaecoloog proberen het overmatig bloedverlies te verminderen met behulp van medicijnen of een Mirena spiraal. Wanneer dit niet het gewenste resultaat heeft, moet naar een andere oplossing worden gezocht. Een methode om overmatig bloedverlies tegen te gaan is de NovaSure.

Title: Wie komt in aanmerking voor de NovaSure?
Vrouwen met overmatig vaginaal bloedverlies, die niet meer zwanger willen worden, kunnen een NovaSure behandeling ondergaan. Het gebruik van een voorbehoedmiddel blijft noodzakelijk; Novasure is geen voorbehoedsmiddel. Het is soms mogelijk na de NovaSure alsnog zwanger te worden en dat kan gevaarlijk zijn aangezien de binnenkant van de baarmoeder veranderd is. Niet elke vrouw komt in aanmerking voor de NovaSure. Wanneer er bijvoorbeeld sprake is van poliepen of vleesbomen, in de baarmoederholte, wordt deze therapieën niet toegepast.

Title: De NovaSure
De NovaSure-behandeling wordt in het algemeen onder sedatie of narcose of uitgevoerd. U heeft vóór de operatie een gesprek met de anesthesioloog of anesthesiemedewerker. Als u onder sedatie/narcose bent, brengt de gynaecoloog via de vagina het NovaSure instrument in. Na inbrengen wordt deze als een waaiertje uitgeklapt in de baarmoederholte. Het instrument wordt getest en hierna wordt de procedure gestart. Door middel van radio frequente energie die hitte veroorzaakt, wordt het baarmoederslijmvlies zo veel mogelijk weggebrand. Dit duurt meestal 90 seconden en kan maximaal 120 seconden duren. Er blijft niets in de baarmoeder achter. Soms blijkt tijdens de procedure dat uw baarmoederholte toch niet geschikt is voor de Novasure behandeling. Dan wordt de behandeling gestaakt. De kans op andere complicaties is klein. Soms treed een zogenaamde perforatie op (gaatje in de wand van de baarmoeder). Dan moet de behandeling gestaakt worden. Dit gaatje geneest vanzelf na vier tot zes weken. Af en toe kan er na de ingreep een ontsteking ontstaan. Deze wordt dan behandeld met antibiotica.

Title: Nazorg
Als de sedatie/narcose is uitgewerkt en de pijn onder controle is, kunt u weer naar huis. Meestal lukt dat op de dag zelf. Vaak heeft u na de behandeling last van buikkrampen. Zo nodig kunt u om een pijnstiller vragen. Verder hebben de meeste vrouwen last van: 
- Dag 1-3: roze afscheiding en lichte menstruatie; 
- Dag 4-7: roze, waterige afscheiding; 
- Dag 8-14: waterige afscheiding. De waterige afscheiding kan soms zes tot acht weken aanhouden. Dun maandverband geeft u over het algemeen voldoende bescherming. Eén of twee dagen na de behandeling kunt u meestal weer aan het werk en uw dagelijkse activiteiten hervatten. Geslachtsgemeenschap mag weer plaatsvinden na zeven tot tien dagen."
Jodium-131-therapie poliklinisch,page_0,"Title: Jodium-131-therapie poliklinisch
De behandeling met jodium-131 bestaat uit een kleine capsule die u moet innemen en doorslikken. In de maag wordt het radioactieve jodium opgenomen in het bloed en vervolgens vervoerd naar de schildklier. In de schildklier verkleint het radioactieve jodium de hoeveelheid schildklierweefsel en/of vermindert het de functie van de schildklier. Het duurt enige maanden voor het effect intreedt, het uiteindelijke resultaat van de behandeling is zelfs pas na zes maanden vast te stellen. Aangezien de noodzakelijke hoeveelheid jodium-131 niet nauwkeurig te bepalen is, kan de schildklier na behandeling nog steeds te snel, maar ook soms te langzaam werken. In het eerste geval is herhaling van de behandeling met jodium-131 mogelijk, in het tweede geval zijn medicijnen (schildklierhormoon) noodzakelijk. Voor de controles op de behandeling met jodium-131 blijft u onder behandeling van uw internist.

Title: Voorbereidingen op de behandeling
- Als u thiamazol (=Strumazol), propylthiouracil (=PTU) of carbimazol gebruikt moet u hiermee drie dagen voor de behandeling stoppen. De derde dag ná de behandeling mag u deze weer gebruiken. In totaal laat u deze medicijnen dus zes dagen staan. 
- Als u levothyroxine (Thyrax, Euthyrox of Eltroxin) samen met thiamazol (=Strumazol), propylthiouracil(=PTU) of carbimazol gebruikt, moet u hiermee ook drie dagen voor de behandeling stoppen. De derde dag ná de behandeling mag u deze weer gebruiken. In totaal laat u deze medicijnen dus zes dagen staan. 
- Indien uw schildklier niet te snel werkt, en de behandeling met radioactief jodium alleen bedoeld is om de schildklier te verkleinen, kan het zijn dat u alleen levothyroxine (Thyrax, Euthyrox of Eltroxin) gebruikt. Alleen in dit geval kan u gevraagd worden om de thyrax vier weken voor de behandeling met radioactief jodium te stoppen. De voorbereiding op de behandeling is dus dezelfde als de voorbereiding op de Jodiumuptakemeting. Het enige verschil is dat u na de uptakemeting weer direct uw schildkliermedicijnen mag gebruiken, terwijl u na de behandeling met jodium-131 de Strumazol, PTU, carbimazol, Thyrax, Euthyrox of Eltroxin beslist twee dagen niet mag innemen om de werking van het radioactieve jodium niet te blokkeren.

Title: Hoe gaat de behandeling in zijn werk
Op de dag van de behandeling meldt u zich aan de balie bij de secretaresse. Vervolgens wordt u meegenomen naar een kamer. U krijgt een capsule met jodium-131 die u moet innemen. Na inname van de capsule wordt gemeten hoeveel straling u uitzendt. Direct daarna kunt u weer naar huis.

Title: Bijwerkingen?
U zult geen pijn of andere hinder ondervinden van de behandeling. Overgevoeligheidsreacties zijn niet te verwachten, ook niet als u overgevoelig bent voor jodium of voor contrastmiddelen. De rijvaardigheid wordt niet beïnvloed. Wanneer u (mogelijk) zwanger bent moet u dit voor de behandeling gegeven wordt melden aan een medewerker van de afdeling nucleaire geneeskunde. De behandeling kan dan namelijk niet doorgaan."
Ioniserende straling en zwangere of borstvoeding gevende patiënten,page_0,"Title: Ioniserende straling en zwangerschap of
borstvoeding De zwangerschap is een bijzondere tijd. Ook een spannende tijd waarbij rekening gehouden moet worden met risico’s voor het ongeboren kind. Alcohol, roken en bepaalde etenswaren staan bekend als risicofactoren die van invloed kunnen zijn op de zwangerschap. Ook het begrip ‘ioniserende straling’ wordt als risicofactor aangemerkt. Bij verschillende onderzoeken en behandelingen in het ziekenhuis wordt gebruik gemaakt van ioniserende straling.

Title: Wat is ioniserende straling?
Ioniserende straling kunt u niet zien, ruiken, proeven en voelen. Het is echter wel in onze omgeving aanwezig en is in staat om schadelijke effecten te veroorzaken. In de medische wereld wordt ioniserende straling gebruikt om in de mens te kunnen kijken (diagnostiek). Ook wordt het gebruikt om cellen te doden (therapie). Ioniserende straling gebruiken we in ZGT in de vorm van röntgenstraling op de afdeling radiologie (röntgenfoto, doorlichtbeelden en CT) en radioactieve stoffen op de afdeling nucleaire geneeskunde. In sommige gevallen gebruiken we ioniserende straling ook op andere afdelingen, zoals op de operatiekamers, het behandelcentrum en verpleegafdelingen.

Title: Zwanger of borstvoeding gevend en een röntgen- of nucleair geneeskundig onderzoek
Is er voor u een onderzoek aangevraagd waarbij ioniserende straling wordt gebruikt en u bent zwanger? Dan adviseren we u om uw zwangerschap aan ons te melden. U kunt dit melden aan uw aanvragend specialist of aan de röntgenlaborant of medisch nucleair werker die u helpt. We overwegen dan of het onderzoek op dat moment voor u door kan gaan. De onderzoeken buiten het bekken- buikgebied kunnen gewoon doorgaan. Tijdens het onderzoek nemen we maatregelen om de stralingsdosis zo laag mogelijk te houden. Deze maatregelen betreffen vooral aanpassingen in de techniek. Het gebruik van een loodschort zorgt in het geval van zwangerschap niet voor een lagere dosis voor het ongeboren kind. Deze wordt dan ook niet toegepast. Wanneer er voor u een nucleair geneeskundig onderzoek is aangevraagd is het ook van belang om het te melden als u borstvoeding geeft. Radioactieve stoffen die u toegediend krijgt kunnen namelijk via de moedermelk doorgegeven worden aan het kind. Er wordt in dit geval met u besproken hoe te handelen. In het geval van toegediende contrastmiddelen bij een CT, MRI of röntgenonderzoek hoeft de borstvoeding niet afgekolfd en weggegooid te worden, maar mag gewoon gegeven blijven worden. De risico’s voor de baby zijn verwaarloosbaar klein.

Title: Zwangerschap pas achteraf bekend
De kans op schade voor het ongeboren kind is bij een röntgen- of nucleair onderzoek erg klein. Is er bij u een onderzoek uitgevoerd waarbij ioniserende straling is gebruikt en u wist op het moment van onderzoek nog niet dat u zwanger was? Dan adviseren wij u om contact op te nemen met uw aanvragend medisch specialist. Deze weet welke onderzoeken u heeft ondergaan en kan u meer informatie geven.

Title: Vragen
Heeft u na het lezen van deze folder nog vragen, dan kunt u contact opnemen met de afdeling waar uw onderzoek plaats vindt. Op werkdagen tussen 08.30 – 12.30 uur en van 13.00 - 16.30 uur telefonisch bereikbaar. 
- Radiologie, telefoonnummer 088 708 37 00. 
- Nucleaire geneeskunde, telefoonnummer 088 708 56 70."
Klokkenluidersregeling,page_8,"Title: Artikel 2 t/m 6: Interne procedure
Rol Raad van Bestuur/Raad van Toezicht Het vermoeden van een misstand betreft aangelegenheden van een zodanige ernst, dat die tot de verantwoordelijkheid van de Raad van Bestuur behoren. Daarom vindt de melding in principe aan de (voorzitter van de) Raad van Bestuur plaats. De zorgorganisatie kan overwegen om iedere leidinggevende die binnen de organisatie hiërarchisch een hogere positie bekleedt dan de melder, ook als functionaris aan te wijzen waar het vermoeden van een misstand kan worden gemeld. Voor deze leidinggevende geldt dat hij niet zelf de melding beoordeelt, niet zelf klachten behandelt, geen uitspraken doet en geen sancties kan opleggen. De direct of hogere leidinggevende dient de melding in overleg met de melder en op de wijze zoals met de melder is overeengekomen, door te geven aan de Raad van Bestuur. In dit model is er niet voor gekozen om ook iedere leidinggevende als meldingsinstantie aan te wijzen, omdat het vermoeden van een misstand altijd tot de verantwoordelijkheid van de Raad van Bestuur behoort en daarom rechtstreekse melding de voorkeur heeft. Voor melders die zich niet rechtstreeks tot de Raad van Bestuur willen wenden, is de vertrouwenspersoon beschikbaar. Hierbij kan ook nog worden afgewogen dat, door de afdeling onderzoek van het Huis voor Klokkenluiders in voorkomende gevallen, een melder die zijn melding heeft gedaan bij een leidinggevende, niet zijnde de Raad van Bestuur, ontvankelijk wordt verklaard, ondanks dat de werkgever in zijn regeling niet iedere leidinggevende als functionaris waar het vermoeden van een misstand kan worden gemeld heeft aangewezen. Betreft de melding het functioneren van de Raad van Bestuur, dan wordt de melding in behandeling genomen door de Raad van Toezicht. Voor de zorgorganisatie is de interne melding een belangrijk instrument om zo nodig haar verantwoordelijkheid te nemen en in te grijpen. De Raad van Bestuur dient daarom tijdig kennis te dragen van vermoedens van een misstand, zodat zij passende maatregelen kan nemen. Misstand in een andere organisatie De melding van een misstand in een andere organisatie kan naar keuze van de melder via de eigen interne procedure worden gemeld dan wel rechtstreeks bij de zorgorganisatie waarin de vermoede misstand plaatsvindt. Voordeel van de melding via de interne procedure is dat via de interne procedure bepaald en in overleg besloten kan worden wat er met het vermoeden van de misstand in de andere organisatie moet worden gedaan. Voordeel van een rechtstreekse melding bij de andere organisatie is dat deze organisatie direct op de hoogte wordt gebracht. Vertrouwenspersoon De organisatie kan er ook voor kiezen een vertrouwenspersoon aan te wijzen en de melding bij hem of haar te laten plaatsvinden. Het bieden van de mogelijkheid om een vertrouwenspersoon te raadplegen, kan ertoe bijdragen dat de melding (op de juiste wijze) wordt gedaan. De onafhankelijke vertrouwenspersoon kan, naast het registreren en doorgeleiden van de melding, eventueel optreden als procesbewaker en kan een belangrijke raadgever zijn voor de melder. Zo kan de vertrouwenspersoon de melder behoeden voor procedurele fouten, samen met de melder de ernst van de melding beoordelen en de melder eventueel doorverwijzen naar andere instanties. De vertrouwenspersoon kan hierdoor een belangrijke bijdrage leveren aan de doelstelling van de regeling, dat een veilig klimaat wordt geschapen waarin meldingen van een vermoeden van een misstand gewaardeerd worden. Voor de goede orde wordt aangegeven dat de vertrouwenspersoon niet zelf de meldingsinstantie is, niet zelf klachten behandelt, geen oordelen velt, geen uitspraken doet en geen sancties kan opleggen. Adviseur Met een adviseur doelt deze regeling op een persoon die uit hoofde van zijn functie geheimhouding is verschuldigd, zoals een advocaat. Deze adviseur kan de melder adviseren over de passende weg voor de melding. Bovendien kan de adviseur hem/haar wijzen op eventuele risico’s. De hier bedoelde adviseur heeft uit hoofde van zijn functie een geheimhoudingsplicht. We wijzen erop dat de melder die de door hem/haar vermoede misstand in goed vertrouwen voorlegt aan iemand zonder beroeps- of ambtsgeheim, die de misstand vervolgens in de publiciteit brengt, er rekening mee dient te houden dat hem/haar dat kan worden aangerekend. Als de zorgorganisatie ervoor kiest een ruimere omschrijving voor adviseur te hanteren dan de groep met een beroeps- of ambtsgeheim, dan is het raadzaam een geheimhoudingsplicht ter zake van het gemelde voor te schrijven. Afdeling advies van het Huis voor Klokkenluiders Met de invoering van de Wet Huis voor Klokkenluiders is het voor de melder mogelijk om informatie, advies of ondersteuning bij de afdeling advies van het Huis van Klokkenluiders te vragen over de te ondernemen stappen inzake het vermoeden van een misstand. Daarnaast geeft deze afdeling algemene voorlichting over het omgaan met een vermoeden van een misstand. Ook kan deze afdeling verwijzen naar bestuursorganen of diensten die zijn belast met de opsporing van strafbare feiten of met het toezicht op de naleving van wettelijke voorschriften."
Klachtenregeling ZGT,page_3,"Title: Artikel 4 De klachtenbemiddelaar
1. De klachtenbemiddelaar verricht zijn werkzaamheden onafhankelijk en onpartijdig overeenkomstig de Wkkgz, de voor hem geldende beroepsnormen en functiebeschrijving. De zorgaanbieder onthoudt zich van inmenging in de wijze waarop de klachtenbemiddelaar zijn werkzaamheden in een concreet geval verricht. 2. De klachtenbemiddelaar heeft tenminste de volgende taken: a. Hij informeert patiënten, medewerkers, zorgverleners werkzaam binnen ZGT en derden over de klachtenregeling. b. Hij adviseert degenen die overwegen een klacht in te dienen en helpt hen desgevraagd bij het formuleren daarvan. c. Hij helpt de klager en degene tegen wie of de afdeling waartegen de klacht zich richt met het (door bemiddeling) oplossen van de klacht. d. Hij informeert de klager desgevraagd over de wijze waarop het oordeel van de zorgaanbieder tot stand komt en helpt desgevraagd bij het aanbrengen van de klacht bij de klachtenonderzoekscommissie. e. Hij informeert, indien van toepassing, de klachtenonderzoekscommissie en/of schadebehandelaar binnen de instelling zo spoedig mogelijk maar niet later dan 5 werkdagen nadat de klager, na contact met de klachtenbemiddelaar, heeft aangegeven voor welk traject (art. 6 lid 2 sub c of d) hij heeft gekozen. 3. De klachtenbemiddelaar richt zich bij het uitvoeren van zijn werkzaamheden op het bereiken van een duurzame oplossing van de klacht en op herstel van de relatie tussen degene die een beroep op hem doet en degene op wie diens onvrede de klacht betrekking heeft. 4. De Raad van Bestuur draagt zorg voor een functiebeschrijving voor de klachtenbemiddelaar. 5. De klachtenbemiddelaar: a. Registreert de klachten die bij hem zijn gemeld, de werkzaamheden die hij naar aanleiding van klachten heeft verricht en de resultaten daarvan. b. Rapporteert op basis van deze registratie schriftelijk periodiek over zijn werkzaamheden en bevindingen aan het verantwoordelijk management en de Raad van Bestuur. c. Signaleert structurele tekortkomingen in de zorg en kan aan zijn bevindingen aanbevelingen verbinden. d. Draagt zorg voor de dossiervoering van de klachtafhandeling waarbij de bewaring en registratie geschiedt zodanig dat dat de privacy van klager, aangeklaagde en eventueel andere betrokkenen gewaarborgd is en onbevoegden geen inzage kunnen krijgen. 6. De klachtenbemiddelaar kan zich rechtstreeks tot de Raad van Bestuur wenden indien hij van mening is dat hij belemmerd wordt bij de vervulling van zijn werkzaamheden overeenkomstig dit artikel of indien hij bij de vervulling van zijn werkzaamheden benadeeld wordt. De Raad van Bestuur doet hiernaar onderzoek en neemt zo nodig passende maatregelen om te waarborgen dat de klachtenbemiddelaar zijn werkzaamheden overeenkomstig dit artikel kan verrichten en niet benadeeld wordt wegens de uitvoering van die werkzaamheden. 7. Indien de actie van de Raad van Bestuur zoals omschreven in lid 6 niet tot opheffing van de daarin bedoelde belemmering leidt en/of het niet van de klachtenbemiddelaar kan worden verwacht dat hij zich gezien de omstandigheden wendt tot de Raad van Bestuur, kan de klachtenbemiddelaar zich wenden tot de Raad van Toezicht van de zorgaanbieder."
Uw baby thuis,page_0,"Title: Uw baby thuis
Deze folder is bedoeld als steun in de rug wanneer uw baby, na een (vaak lange) opnameperiode op onze afdeling, thuiskomt. De onderwerpen die hierin aan de orde komen worden niet gedetailleerd besproken. Wij beseffen dat iedere situatie uniek is. En niet alle informatie in deze uitgave hoeft voor u van toepassing te zijn.

Title: Het opbouwen van een relatie
Waarschijnlijk heeft u lang naar deze dag uitgekeken en u er goed op voorbereid. Al tijdens de opname heeft u zoveel mogelijk zelf voor uw kind kunnen zorgen en uw baby goed leren kennen. Nu is het zover, uw baby komt thuis! Het is heel normaal dat u zich af en toe onzeker voelt. Als u uw baby eenmaal thuis heeft, leert u hem of haar pas echt goed kennen. Probeer hiervan zoveel mogelijk te genieten en neem er de tijd voor om de baby te verzorgen en te leren kennen. Er is veel wat u en uw baby moeten ontdekken. De eerste tijd is niet altijd even gemakkelijk en ontspannen. Uw baby kan onrustig zijn en veel huilen. Dit is een veel voorkomend verschijnsel bij kinderen die in een couveuse gelegen hebben. Een reden hiervoor kan zijn dat uw baby nog moet wennen aan de nieuwe omstandigheden thuis. Uw baby moet een dag- en nachtritme opbouwen. Als uw baby ’s avonds veel huilt, kunt u met een zacht muziekje of een nachtlampje op de babykamer proberen hem of haar tot rust te brengen. Praten tegen of zingen voor uw baby kan ook helpen. Soms helpt het uw baby een warm bad te geven. Een bad hoeft niet ’s morgens plaats te vinden en de voedingstijden kunt u eveneens aan uw eigen omstandigheden en die van uw baby aanpassen. Het is wel belangrijk daarbij regelmaat in acht te nemen. Als uw baby overdag of ’s avonds onrustig blijft, kunt u hem of haar in een draagdoek of -zak tegen u aan dragen. De baby kan hierdoor een gevoel van veiligheid en geborgenheid krijgen, terwijl u toch mobiel bent. Veel kinderen vallen al snel in slaap als ze op deze manier bij een van de ouders liggen. Ook babymassage kan heel ontspannend werken. Bij de thuiszorg worden regelmatig cursussen gegeven."
Afdeling medische psychologie,page_1,"Title: Het nagesprek
In het nagesprek worden de resultaten van het onderzoek met u besproken. De resultaten van het testonderzoek worden gerelateerd aan uw klachten, dagelijks functioneren en eventueel aan uw levensgeschiedenis (bij kinderen ontwikkelingsgeschiedenis). Het nagesprek voert u alleen of, in overleg, in aanwezigheid met anderen. Voor kinderen geldt dat tot 12 jaar uw kind niet bij het nagesprek aanwezig is. Is uw kind 12 jaar of ouder dan gebeurt dit in overleg. Vanaf 16 jaar mag uw kind beslissen of u bij het nagesprek aanwezig bent. Soms geeft de duidelijkheid over de oorzaak van de klachten voldoende aangrijpingspunten en is verdere behandeling niet nodig. De psycholoog kan u eventueel adviezen geven hoe u het beste om kunt gaan met de situatie. Vaak volstaan adviezen niet en is verdere behandeling nodig. Afhankelijk van de aard en ernst van de problematiek kan de behandeling vervolgd worden op de afdeling medische psychologie of zal de psycholoog u een voorstel doen voor verwijzing.

Title: Psychologische behandelingen
De afdeling medische psychologie kent verschillende behandelvormen. Deze worden zowel klinisch (bij opname) als poliklinisch aangeboden. Het gaat daarbij om verschillende vormen van individuele therapie en groepsbehandeling. 
-

Title: Individuele therapie
Bij individuele therapie werkt de psycholoog kortdurend aan uw veranderingsproces. De invalshoek die daarbij gekozen wordt hangt af van uw probleem en uw hulpvraag. De behandeldoelen kunnen verschillen. Soms staat gedragsverandering en het aanleren van vaardigheden voorop. In andere situaties kan het vooral gaan om het vergroten van inzicht in de achtergrond van uw problemen of klachten. De nadruk kan ook liggen op de manier van denken over klachten, problemen of beperkingen. 
-

Title: Groepsbehandeling
Bij groepsbehandeling kan het accent liggen op het verstrekken van informatie (psycho- educatie), aanleren van vaardigheden, leren hanteren van uw problemen en lichamelijke klachten (coping) en komen tot realistische verwachtingen en gedachten.

Title: Samenwerking
De psychologisch medewerkers kunnen bijdragen aan een deel van uw behandeling. Bijvoorbeeld door het oefenen van ontspanningstechnieken. Bij klinische behandeling wordt samengewerkt met andere afdelingen binnen het ziekenhuis. Er zijn altijd meerdere disciplines bij uw behandeling betrokken. In afstemming met het team wordt in overleg met u de gezamenlijke richting bepaald tot realisatie van uw veranderingsproces of dat van uw kind.

Title: Behandeling van kinderen
Bij behandeling van uw kind werkt de psycholoog meestal met een combinatie van praten en spel. Dit om uw kind en zijn of haar problemen te begrijpen en de gewenste veranderingen te laten ontstaan. Ook kan er gekozen worden voor behandeling waarbij u als ouder/verzorger een centrale rol inneemt. U krijgt dan begeleiding in de omgang met het probleem van uw kind waarmee u uw kind helpt om tot verandering te komen.

Title: Beroepsgeheim
De psycholoog heeft geheimhoudingsplicht en verstrekt zonder uw toestemming geen informatie aan derden (buiten het behandelteam). Dit blijft gelden ook na het beëindigen van het contact. De psycholoog mag de geheimhoudingsplicht alleen doorbreken als hij of zij gegronde redenen heeft om te menen dat het doorbreken van de geheimhouding het enige en laatste middel is om direct gevaar voor personen te voorkomen. Of wanneer hij of zij door wettelijke bepalingen of een rechterlijke beslissing daartoe wordt gedwongen."
Urethraplastiek,page_2,"Title: Wanneer neemt u contact op?
Na de operatie neemt u contact op bij problemen of een van onderstaande klachten. 
- Koorts hoger dan 38.5°C. 
- Pijn, roodheid, zwelling van het wondgebied. 
- Bij toenemende pijn in de onderbuik en/of zij. 
- Onbegrepen pijn of andere klachten. 
- Misselijkheidklachten en/of problemen bij de stoelgang. 
- Het kan altijd voorkomen dat er iets urine lekt langs de blaaskatheter. Dit is niet erg. 
- Bij bloederige/stroperige urine, rosé- kleurig is oké. 
- Als er geen/nauwelijks urine meer afloopt in de katheterzak, dan kunt u een afspraak maken op de polikliniek urologie. Tijdens kantooruren belt u naar: 
- polikliniek urologie, telefoonnummer 088 708 33 90. Voor zeer dringende gevallen die niet kunnen wachten tot de volgende werkdag, kunt u buiten kantoortijden bellen met: 
- Spoedeisende hulp, telefoonnummer 088 708 78 78.

Title: Tot slot
Deze folder geeft algemene voorlichting en is bedoeld als extra informatie naast het gesprek met uw behandelend specialist. In bijzondere situaties kunnen er veranderingen plaatsvinden. Uw behandelend medisch specialist laat u dit altijd weten. Heeft u na het lezen van deze folder nog vragen dan kunt u contact opnemen met de polikliniek urologie.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Uw baby thuis,page_1,"Title: Gedrag en groei van de baby
Uw kind heeft al wat meer ‘levenservaring’ dan een baby die ‘op tijd’ is geboren. U moet echter bij het volgen van de groei en ontwikkeling het aantal weken dat uw kind te vroeg is geboren aftrekken van de leeftijd na de geboorte. Is uw kind bijvoorbeeld zestien weken oud, maar negen weken te vroeg geboren, dan is de ontwikkelingsleeftijd zestien min negen, dus zeven weken. Daarom mag u uw kind niet vergelijken met een ‘op tijd’ geboren baby van dezelfde leeftijd. Ouders vragen al snel aan elkaar hoe oud de baby is, om vervolgens onderling te vergelijken. Laat u niet ontmoedigen als uw kind in de ogen van anderen ‘achter’ is. Ieder kind ontwikkelt zich in zijn eigen tempo. Een te vroeg geboren baby haalt de ‘achterstand’ over het algemeen snel in. U zult zich al snel niet meer kunnen voorstellen dat uw kind zo klein was bij de geboorte. Twijfelt u of maakt u zich zorgen, neem dan contact op met de arts van het consultatiebureau of de kinderarts. Zij kunnen u duidelijk maken wat u bij de ontwikkeling van uw kind kunt verwachten. Voor advies kunt u ook altijd contact opnemen met de JGZ verpleegkundige. Zij is ook altijd bereid u in contact te brengen met andere ouders van couveusekinderen. Uw kind zal door de ervaring die het heeft opgedaan in het ziekenhuis, vaak meer willen dan hij of zij lichamelijk aankan. Dit kan een reden zijn voor de onrust. U helpt uw baby in deze periode door met hem of haar te spelen en aandacht te geven. U leert bovendien de behoeften van uw kind kennen door hem of haar goed in de gaten te houden en op de reacties te letten. Probeer niets te forceren, maar geef uzelf en de baby juist de tijd om aan elkaar te wennen. Geduld en vertrouwen zijn hiervoor belangrijke factoren. Samen moet u het juiste ritme vinden.

Title: Lichaamsbeweging
De motoriek van couveusekinderen, dat wil zeggen de manier waarop ze zich bewegen, kan de eerste tijd anders zijn dan bij een ‘op tijd’ geboren baby. Sommige kinderen hebben een lagere spierspanning. Ze voelen slap aan en zijn weinig actief. Van andere couveusekinderen zijn de spieren juist erg gespannen. Dat kunt u zien aan een starre, gespannen lichaamshouding en onbeheerste, krampachtige bewegingen. Deze kinderen maken vaak een holle rug als ze op de arm worden genomen of als ze liggen te huilen. Het is belangrijk om uw baby op de juiste manier te verzorgen. En om zo uw baby te laten ontspannen bij een te hoge spierspanning of juist een te lage spierspanning. We noemen dit roterend hanteren. Soms zijn oefeningen nodig, eventueel onder leiding van een fysiotherapeut. Uw kinderarts zal u hierover informeren. Probeert u ontspannen met de situatie om te gaan en er met uw partner of hulpverlener over te praten. Vertrouwen hebben in uzelf en uw baby is erg belangrijk, zowel voor u als voor de ontwikkeling van uw kind."
