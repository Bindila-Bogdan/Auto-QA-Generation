topic_id,filename,header,section_text
9,Aambeien (heamorroiden),Wat zijn geen aambeien?,"Regelmatig zitten er aan de rand van de anus uitpuilende huidflapjes/huidplooitjes. Ze worden ook wel skintags of marisken genoemd. Soms zijn ze erg opvallend maar zijn onschuldig van aard. Deze skintags worden in principe niet chirurgisch verwijderd. Zij bevinden zich namelijk rondom de anus (operatie geeft littekenvorming en mogelijk vernauwing en verlies van vocht/dunne ontlasting) en komen regelmatig weer terug. Soms geven de skintags wel klachten door zwelling of omdat ze hinderen bij het schoonmaken van de anus, dan moet de medisch specialist of verpleegkundig specialist bekijken of een operatie toch noodzakelijk/mogelijk is. Anale kloofjes zijn kleine wondjes in de huid van het anale kanaal. Deze wondjes veroorzaken vaak een heftige, scherpe pijn tijdens en na de stoelgang. Ze worden ook wel anale fissuren genoemd. Soms is deze pijn zo hevig, dat u zich nauwelijks meer durft te ontlasten. Anale fissuren zijn soms hardnekkig en chronisch van aard. In eerste instantie wordt de anale fissuur behandeld met een crème. Voor uitgebreide informatie over een anale fissuur zie folder ‘Anale fissuur’. Soms bestaan er wratachtige afwijkingen rondom de anus. Dit zijn zogenaamde condylomen (wratten) en worden veroorzaakt door een (seksueel) overdraagbaar virus. Soms is een behandeling door chirurg of dermatoloog noodzakelijk, maar vaak gaan ze vanzelf weer weg."
35,"Anale huidzwellingen, het verwijderen van (excisie anale skintags)",Medicijnen,"Als u bloedverdunners gebruikt, is er iets meer kans op een bloeding. Bij voorkeur worden deze medicijnen voorafgaand aan de operatie tijdelijk gestopt. Bepreek met uw medisch specialist of verpleegkundig specialist wat voor uw situatie van toepassing is. Wanneer u een hartklepvervanging hebt ondergaan (een 'kunstklep') is het noodzakelijk dat u dit ook aan uw behandelend medisch specialist of verpleegkundig specialist meldt. U moet in dit geval vooraf antibiotica moet innemen. Dit geldt soms ook voor andere hartziekten. Bij twijfel kunt u het beste vooraf contact opnemen met uw huisarts of cardioloog."
45,Abatacept onderhuidse injectie,Abatacept (Orencia®) per infuus,"Uw reumatoloog heeft u abatacept voorgeschreven voor de behandeling van uw reumatische aandoening. Dit is een biologische reumaremmer. Om dit medicijn goed te gebruiken, is het belangrijk dat u er een aantal dingen over weet. Lees daarom behalve deze folder ook de bijsluiter van de apotheek."
50,"Angiografie, dotterbehandeling en_of stentplaatsing",Stentplaatsing,"Indien een dotterbehandeling onvoldoende resultaat geeft zal de interventieradioloog beoordelen of een stent geplaatst kan worden. Een stent is een buisje van metaal (legering) dat het bloedvat openhoudt. Een stent blijft in tegenstelling tot een dotterballon in uw lichaam achter. Als de behandeling klaar is, wordt het werkbuisje verwijderd. Het ontstane gaatje in de slagader wordt 10 tot 15 minuten met de hand dichtgedrukt of wordt door middel van een soort plugje gesloten. De manier van sluiten van het gaatje is afhankelijk van de conditie van de slagader ter plaatse van de aanprikplaats."
17,Adalimumab (Humira) bij IBD,Werkwijze,"- Haal de voorgevulde pen 10 minuten voor de inspuiting uit de koelkast. 
- Zorg voor een rustige omgeving. 
- Controleer op het medicatieoverzicht de datum van injecteren. 
- Controleer bij de Humira voorgevulde pen de houdbaarheidsdatum en dosering. 
- Was uw handen. 
- Bepaal de prikplaats. 
- Reinig de huid op de gekozen injectieplaats met behulp van bijgeleverd alcoholgaasje. Raak de ontsmette huid niet meer aan voor de inspuiting. 
- Verwijder eerst de grijze dop en vervolgens de bordeaux dop. Pas op; druk niet op de bordeaux activeringsknop voordat de pen goed op de huid is geplaatst. 
- Neem de schoongemaakte huid vast in een plooi en plaats, met de andere hand, de voorgevulde pen in een rechte hoek (90 graden) op de huid, zodanig dat u het venster kunt zien. 
- Duw op de bordeaux knop en hoor een luide “klik”. 
- Blijf duwen en tel 10 seconden. 
- De injectie is klaar als de gele indicator volledig zichtbaar is en niet meer beweegt. 
- Trek daarna de voorgevulde pen rechtop van de injectieplaats. 
- Druk een gaasje gedurende 10 seconden op de injectieplaats totdat het eventuele bloeden is gestopt. Wrijf niet op de injectieplaats, breng eventueel een pleister aan. 
- Gebruik de voorgevulde pen nooit opnieuw! 
- Gooi, na het injecteren, de gebruikte voorgevulde pen direct in de speciale container."
30,Benzocaïne,6. BenzocaïneWat is benzocaïne en waar vind je het?,"Benzocaïne is een bekend en veel gebruikt lokaal anestheticum (verdovingsmiddel). Het wordt gebruikt in farmaceutische preparaten en soms in cosmetica. (Tand)Artsen gebruiken benzocaïne, voornamelijk op de slijmvliezen zoals in de mond, om de huid gevoelloos te maken voor een injectie."
1,Aambeien (heamorroiden),Wat kunt u mogelijk zelf doen om aambeien te voorkomen?,"Aambeien kunnen veel klachten veroorzaken en daarom is het beter om het (opnieuw) uitzakken van aambeiweefsel te voorkomen. Hiervoor gelden de volgende adviezen en leefregels: 
- Eet gezond en gevarieerd. Eet vezelrijk (granen, fruit en groenten). Voor extra informatie zie folder ‘Vezelverrijkte voeding’. Drink minstens 1½ à 2 liter per dag. Dit houdt de stoelgang soepel. 
- Ga direct naar het toilet als u aandrang heeft. Anders wordt de ontlasting droger en harder. Stel uw stoelgang dus niet uit. Voorkom hard persen en langdurig toiletbezoek. Probeer te ontspannen als u op het toilet zit. 
- Ga bij jeuk of een branderig gevoel niet overdadig wassen met zeep. Dit kan jeuk en irritatie veroorzaken en/of verergeren. Wel helpt het om de anus met lauw water af te spoelen en daarna goed droog te deppen of de anus te reinigen met zoete olie. Gebruik alleen zacht toiletpapier en geen vochtig toiletpapier. Overgevoeligheid voor bepaalde bestanddelen komt vaak voor. 
- Regelmatig een warm bad zorgt ervoor dat de anus zich kan ontspannen. Ook als er klachten zijn als branderigheid, pijn, jeuk en eczeem rond de anus is een warm zitbad een goed middel ter bestrijding van de klachten (hygiëne). Probeer niet te krabben. Gebruik katoenen ondergoed, dat absorbeert beter en beschadigd de huid minder. 
- LET OP: bij bepaalde zalven en zetpillen. Deze kunnen de pijn, branderigheid en/of de jeuk doen verzachten of (tijdelijk) verdwijnen, maar zullen de aambeien zelf niet doen verdwijnen. 
- Zorg voor voldoende lichaamsbeweging, zeker als u een zittend leven leidt. En als u te zwaar bent, probeer wat af te vallen. 
- Probeer het uitgezakte aambeiweefsel (als u dat heeft) voorzichtig naar binnen te duwen. Soms kan de pijn daardoor verminderen en is er minder kans op inklemming en stuwing in de bloedvaten."
22,Adalimumab (Humira) bij IBD,Algemeen,De oorzaak van ziekte van de ziekte van Crohn en colitis ulcerosa is niet bekend. Elke behandeling met medicijnen is gericht op het onderdrukken van ontstekingsreacties. Hierdoor verminderen de klachten en is de kans op complicaties kleiner. Medicijnen kunnen de darmontsteking onderdrukken maar deze kunnen de ziekte niet definitief genezen. Na het afbouwen van of stoppen met medicijnen kunnen de klachten weer terugkomen.
24,Acnes operatie,Behandeling,"Omdat de pijn zo verschilt per persoon is er niet één behandeling voor ACNES. Sommige patiënten zijn al gerustgesteld nadat deze diagnose is gesteld. Zij kunnen met behulp van adviezen hun activiteiten aanpassen op de pijn. Wanneer de pijn het dagelijks leven toch ernstig verstoort, wordt er wel een behandeling voorgesteld. Grofweg zijn er twee behandelmogelijkheden: (verdovende) injecties of een operatie. Zenuwblokkade Bij sommige pijnproblemen probeert de arts eerst door één of meer injecties vast te stellen welke zenuw de pijn veroorzaakt. Met lokale injecties wordt de beknelde zenuwtak als het ware verdoofd (zenuwblokkade). Het verdovingsmiddel in deze injectie werkt drie tot acht uur. Gedurende die tijd moet u zelf goed opletten of de pijn vermindert en of uw dagelijkse activiteiten nu beter verlopen. Vaak werkt dit direct en zijn patiënten zeer opgelucht. Meestal raakt de verdoving na een aantal uren uitgewerkt. Opvallend is echter dat bij een belangrijk deel van de mensen het pijnstillende effect langer aanhoudt dan de bekende werkingsduur van de ingespoten verdoving. Sommigen melden zelfs dagen tot weken. Bij de mensen bij wie de pijn terugkeert, stellen wij voor om herhaalde injecties te doen. Het uiteindelijke resultaat van de behandeling is meestal pas na een paar dagen tot weken goed te beoordelen. Wij zullen u na enkele weken op de polikliniek terug zien of telefonisch contact met u opnemen om het resultaat van de behandeling te bespreken. Wij kunnen niet garanderen dat u van de pijn afkomt. Het kan zijn dat uw pijnklacht niet met deze injectietherapie kan worden behandeld. Behandeling van pijnklachten die reeds langere tijd bestaan, is vaak een complex en moeizaam verlopend proces. Indien de pijn niet of nauwelijks vermindert en alternatieve behandelingen niet werken, kan eventueel een operatie uitgevoerd worden. De operatieve behandeling De operatie vindt meestal plaats onder algehele narcose. Voor de operatie wordt het pijnpunt zorgvuldig met een stift aangegeven. Op deze plaats wordt een kleine dwarse snede in de huid gemaakt. De betreffende zenuw wordt in eerste instantie los gemaakt van de spierbekleding. Op de plaats waar de zenuw door de rechte buikspier loopt, wordt de zenuw doorgesneden. Aan het einde van de operatie worden de wonden plaatselijk verdoofd. Na de operatie is de pijn daardoor meestal goed te verdragen, vooral in combinatie met pijnstillers thuis zoals voorgeschreven. Het is een relatief kleine ingreep die in principe in dagbehandeling kan plaatsvinden. Effect van de operatie De meeste patiënten zijn na de ingreep vrijwel direct van de oorspronkelijke pijn af. Soms duurt het langer voordat de pijn verdwijnt, de pijn dooft dan als het ware uit. Het pijnsysteem moet dan na lange tijd langzaam tot rust komen. Bij een deel van de patiënten, blijkt de operatie geen effect te hebben gehad. Dit kan pas na enkele weken, wanneer de wond goed genezen is, beoordeeld worden. Er kan dan gekozen worden voor een tweede operatie waarbij de zenuw als het ware dieper wordt doorgeknipt."
51,Adalimumab (Humira) bij IBD,Adalimumab (Humira®),"Bij de ziekte van Crohn en Colitis Ulcerosa Uw behandelend medisch of verpleegkundig specialist heeft met u gesproken over het gebruik van Adalimumab (Humira®). In deze folder krijgt u informatie over de werking en het gebruik van dit medicijn en wat u moet doen in geval van bijwerkingen. Het is echter géén vervanging van de bijsluiter. Hebt u na het lezen van deze folder nog vragen, dan kunt u daarmee terecht bij uw behandelend medisch of verpleegkundig specialist."
10,Adviezen toiletgedrag ontlasten,Adviezen als de ontlasting niet goedkomt,"- Adem een aantal keren rustig in en uit, en beweeg uw buik hierbij goed mee (buikademhaling). 
- Daarna probeert u nogmaals op de juiste manier te persen. 
- Als dan de ontlasting nog niet komt, kantelt u 10 keer het bekken voor- en achterover in het ritme van de ademhaling: o tijdens de uitademing het bekken achterover kantelen en de buik intrekken o tijdens de inademing het bekken voorover kantelen en de buik loslaten. Doe dit in een rustig tempo: door de wisselende druk ontstaat als het ware een massage van de darmen 
- Komt de ontlasting dan niet, terwijl u toch behoorlijke aandrang heeft, probeer dan ongeveer 10 minuten intensief te bewegen. 
- Ga daarna weer naar het toilet, ga ontspannen zitten en probeer of de ontlasting wil komen met de hierboven beschreven tips. 
- Als er na ongeveer 5 minuten nog niets is, ga dan niet hard persen, maar wacht een volgende gelegenheid af. Door dwingen neemt de reflex juist af! Neem tussendoor wat lichaams-beweging."
6,Amandelen verwijderen (tonsillectomie) bij volwassenen,Wat zijn de amandelen en wat is hun functie?,"Amandelen zijn een onderdeel van het lymfekliersysteem van het lichaam. De lymfeklieren hebben een belangrijke taak in de bestrijding van infecties: ze vangen binnendringende ziekteverwekkers op en maken deze onschadelijk. In de overgang van de mond/neus naar de keel is veel van dit lymfeklierweefsel te vinden. Op sommige plaatsen is het weefsel verdikt; dit zijn de amandelen. Ze zitten achter de neus, in de keel en achter op de tong. De neusamandel (adenoïd) zit in de ruimte achter het zachte gehemelte, boven in de neus-keelholte. Deze amandel is vooral bij jonge kinderen aanwezig. Na het achtste jaar wordt hij steeds kleiner, maar soms blijft de neusamandel tot op latere leeftijd bestaan. 1. neusamandel 2. neus-keelholte 3. buis van Eustachius 4. opening van de buis van Eustachius De keelamandelen (tonsillen) zijn zichtbaar als knobbels links en rechts achter in de keel. Midden tussen de keelamandelen hangt de huig, het aanhangsel van het zachte gehemelte. De tongamandel gaat aan de zijkanten van de tong over in de keelamandelen."
16,Ambulante flebectomie volgens Müller,Voor de behandeling,"De volgende punten zijn belangrijk voorafgaand aan de behandeling: 
- Draag op de dag van behandeling makkelijke (lage) schoenen en ruime kleding. Door de watten onder de kous(en) past een strakke broek of schoen soms niet meer. 
- Tijdens de behandeling worden kleefstrips gebruikt. Het verwijderen hiervan kan pijnlijk zijn bij beharing. Daarom raden wij aan eventueel twee dagen voor de behandeling uw benen te scheren. 
- Smeer geen crème of zalf op uw benen op de dag van behandeling. 
- Na de behandeling mag u niet zelf naar huis rijden. Hierom is het belangrijk dat u vooraf vervoer naar huis regelt."
36,Acnes (Nocepta),Resultaat,Het maximale effect van de behandeling is 6-8 weken na behandelen te beoordelen. De gebruikte verdoving werkt gemiddeld na 1-2 uur uit. Hierna komen de oorspronkelijke pijnklachten weer terug. Gemiddeld duurt het 2-3 weken voordat er een effect van de behandeling met stroom of bevriezing merkbaar wordt. Er volgt altijd een controle afspraak 6-8 weken na de behandeling om het tot dat moment behaalde resultaat te bespreken.
44,Aspirine neusprovocatie,B-Blockers,"48 uur van tevoren staken, altijd in overleg met allergoloog. Acebutalol Metoprplol Atenolol Nebilet Bisoprolol Nebivolol Carvedilol Oxprenolol Celiprolol Pindolol Dilanorm Propanolol Emcor Sectral Eucardic Selokeen Kerlon Sotalol Labetalol Viskeen"
20,Abatacept per infuus,Wijze van toediening,"Abatacept wordt toegediend via een infuus in de arm. Dit duurt ongeveer één uur en vindt in locatie Almelo plaats op afdeling dagopname (routenummer 1.4) en in locatie Hengelo op afdeling kort verblijf (routenummer 1.17). Het infuus blijft na toediening nog een uur zitten, om eventuele overgevoeligheidsreacties zo nodig snel te kunnen behandelen. Daarna wordt het infuus verwijderd en kunt u naar huis. Twee en vier weken na het eerste infuus krijgt u opnieuw een toediening. Daarna wordt abatacept elke vier weken toegediend. Als abatacept bij u goed werkt dan kan het voor onbepaalde tijd worden gegeven."
56,MRI carotiden hypofyse,Verloop van het onderzoek,"Het is belangrijk dat alle metalen buiten de onderzoeksruimte blijven. De radiodiagnostisch laborant roept u op, en zal u vragen alle metalen voorwerpen in de kleedkamer achter te laten (haarspelden, 23 horloge, sieraden, munten, sleutels, gehoorapparaat, prothese enzovoort). Ook (bank)pasjes mogen de onderzoeks- ruimte niet in. Kleding waaraan metalen knoopjes of ritsen en dergelijke zitten zult u uit moeten doen. U kunt een T-shirt en broek (zonder rits) meenemen en aan doen. U komt in de onderzoeksruimte en de laborant vraagt u om plaats te nemen op de onderzoekstafel. U krijgt een koptelefoon op om naar muziek te luisteren of oordopjes in om het geluid te dempen. Er komt meetapparatuur over uw hals en hoofd. Via een spiegeltje kunt u de tunnel uit kijken. U krijgt een prik in de ader van de arm. Gedurende het onderzoek druppelt een infuusvloeistof in. De laborant schuift de tafel in het midden van het toestel, welke aan beide kanten open is. Voor dit onderzoek is het van belang dat u goed stil ligt, anders mislukt het onderzoek. De laborant zit in de bedieningsruimte aan het voeteneind en kan u door een raam zien liggen en in de gaten houden. Na één/meerdere serie opnames krijgt u een contrastmiddel via het dunne buisje in uw arm. Dan wordt er een serie herhaald, terwijl het contrast inloopt. Soms is een tweede serie nodig. Hierna is het onderzoek klaar."
57,Aambeien (heamorroiden),Zijn er nog (aanvullende) onderzoeken nodig?,"De klachten die aambeien kunnen geven, kunnen ook voorkomen bij andere afwijkingen van de endeldarm of de anus. Het is daarom belangrijk dat er goed onderzoek wordt verricht en gekeken wordt naar de anus, het anale kanaal en het begin van de endeldarm. Dit onderzoek noemen we een proctoscopie. Zo nodig moet de gehele darm bekeken worden. Dit noemen we een coloscopie. Dit komt vooral voor bij patiënten boven de vijftig jaar. Bij jongere patiënten is over het algemeen het onderzoek van de anus en het anale kanaal voldoende."
37,Abatacept onderhuidse injectie,Reizen en vaccinaties (inentingen),"Griepvaccinatie,coronavaccinatie,pneumo kokkenvaccinatie Kunt u veilig laten toedienen tijdens de behandeling met reumaremmers aangezien het geen levend verzwakt vaccin bevat. Toediening hiervan wordt zelfs aanbevolen. Reisvaccinaties Heeft u een reis naar een (tropisch) land in de planning waarvoor reisvaccinaties nodig zijn (denk aan gebieden als Afrika en Zuid- Amerika) of gaat u naar een land zonder goede medische en hygiënische voorzieningen? In dat geval is het verstandig om uw reumatoloog of reumaverpleegkundige tijdig (zo mogelijk één jaar van te voren) hiervan op de hoogte te stellen. Het reizen naar landen waarvoor toediening van een ‘levend verzwakte vaccinatie’ vereist is of waar bepaalde besmettelijke ziekten zoals TBC (tuberculose) en gele koorts voorkomen, wordt afgeraden. Tijdens het gebruik van abatacept mag u geen ‘levend verzwakte vaccinaties’ toegediend krijgen. Voorbeelden hiervan zijn vaccinaties tegen gele koorts, pokken, poliovirus, BCG (tegen tuberculose) en BMR (tegen bof, mazelen en rode hond). Door reumaremmers kunnen vaccinaties minder effectief zijn. Uw reumatoloog, reumaverpleegkundige en/of degene die de vaccinaties zal toedienen kan u meer uitleg en adviezen hierover geven."
43,Alvleesklierontsteking (pancreatitis),Wat is de pancreas (alvleesklier)?,"De pancreas is een orgaan dat dwars achter in de buik ligt. Het is ongeveer vijftien cm lang en één tot drie cm dik. De 'kop' van dit orgaan ligt in de binnenbocht van de twaalfvingerige darm, het 'lichaam' en de 'staart' liggen voor de wervelkolom en de grote bloedvaten achter in de buik. Aan de bovenkant ligt de pancreas tegen de maag, aan de onderkant tegen de dunne darm. De pancreas is opgebouwd uit cellen die hormonen maken (bijvoorbeeld insuline en glucagon) en uit cellen die enzymen maken (onder andere amylase, lipase, trypsine). De pancreashormonen worden afgegeven in het bloed en zorgen ervoor dat het bloedsuikergehalte binnen normale waarden blijft. Als de hormoonproductie te laag is, ontstaat er suikerziekte (diabetes). De pancreasenzymen zijn van groot belang voor de spijsvertering. Wanneer te weinig enzymen worden geproduceerd, ontstaan stoornissen in de vertering van suikers (door amylase), vetten (door lipase) en eiwitten (door trypsine). Bij ernstige enzymtekorten zal zich dat uiten in grote hoeveelheden brijige grijze dunne ontlasting en gewichtsverlies. In de pancreas kunnen zich ontstekingsreacties voordoen. Als dat snel en plotseling gebeurt is er sprake van een 'acute' pancreatitis. De ontsteking kan ook milder zijn en zich bij herhaling voordoen. In dat geval spreken we van een 'chronische' pancreatitis."
60,Borstreconstructie door weefseloprekking (tissue expander),Voor de operatie,Roken verhoogt de kans op complicaties. Wij verwachten van u dat u vier weken voor en vier weken na de operatie niet rookt. Nicotine vernauwt de bloedvaten waardoor de wondgenezing kan worden vertraagd. Om die reden zijn nicotinepleisters en e-sigaretten met nicotine geen alternatief. De eerste zes weken na de operatie moet u dag en nacht een stevige sportbeha (beha zonder beugels dragen. Neem de beha mee als u opgenomen wordt. De gevolgen van een wondinfectie bij een prothese zijn moeilijk te behandelen. Als voorbereiding op de operatie moet u Hibiscrub zeep en Bactroban neuszalf gebruiken. Door het gebruik van neuszalf en de desinfecterende zeep wordt de kans op infecties verkleind. In de bijgevoegde folder leest u hoe u de Hibiscrub zeep en Bactroban neuszalf gebruikt.
33,Bipolaire enucleatie van de prostaat,Na de operatie,"Na de operatie verblijft u tijdelijk op de uitslaapkamer. Zodra de anesthesist akkoord geeft, haalt de afdelingsverpleegkundige u op. U heeft een infuus waarmee vocht en eventueel medicatie kan worden toegediend en een blaaskatheter met eventueel een spoelsysteem. De urine kan soms bloederig zijn omdat de prostaat zeer veel kleine bloedvaatjes heeft die na de operatie weer gemakkelijk kunnen gaan bloeden. Hoe lang de urine bloederig blijft verschilt per persoon. Dit is ook afhankelijk van hoeveel u drinkt. De katheter is een slangetje dat normaal niet in het lichaam hoort. De blaas kan proberen het slangetje ‘uit te plassen’, waardoor u zogenaamde blaaskrampen kunt ervaren. U krijgt dan het gevoel dat u erg nodig naar het toilet moet. Ook kunt u pijn ervaren die uitstraalt naar het topje van de penis. Deze krampen kunnen met medicatie worden bestreden, laat uw verpleegkundige dus weten wanneer u hier last van heeft. Indien uw situatie het toestaat, mag u de dag van de operatie alweer uit bed."
25,"Anale huidzwellingen, het verwijderen van (excisie anale skintags)",Voorbereiding op de operatie,Voorafgaand aan de operatie hoeft u thuis geen dieet te volgen of andere voorbereidingen te treffen. U wordt op de dag van de operatie opgenomen. Het is belangrijk dat u op de dag van de operatie nuchter bent. Wat dit voor u betekent leest u in de folder die u krijgt van de polikliniek preoperatieve screening en anesthesie .
42,Abatacept onderhuidse injectie,Tandheelkundige ingrepen,"Abatacept mag u meestal in de periode voor, tijdens en na een tandheelkundige ingreep blijven gebruiken. Bij bloedige ingrepen kan wel geadviseerd worden om antibiotica te gebruiken, om het risico op een infectie te verlagen. Het is daarom verstandig om uw reumatoloog tijdig te informeren dat u een ingreep moet ondergaan. Informeer tijdig degene die de ingreep uitvoert dat u wordt behandeld met abatacept."
18,Bronchoscopie,Belangrijk!,"Vertel uw behandelend medisch specialist van tevoren of u geneesmiddelen gebruikt, of u allergisch bent voor geneesmiddelen of verdoving. Indien u Sintrom of andere bloedverdunners gebruikt dient u dit in overleg met uw behandelend medisch specialist ………… dagen voor het onderzoek te stoppen. Heeft u diabetes en gebruikt u gewoonlijk insuline, dan mag u de ochtend van het onderzoek geen insuline spuiten. Neem de insulinepen wel mee naar het ziekenhuis. Overige medicijnen dient u met zo weinig mogelijk water in te nemen."
14,Acupunctuur  (Nocepta),Bijwerkingen en complicaties,"- Bloeduitstorting 
- Allergische reactie 
- Klaplong (uiterst zeldzaam en alleen bij bepaalde punten risico aanwezig) 
- Infectie (uiterst zeldzaam)"
5,Aambeien (heamorroiden),Wat zijn de behandelingsmogelijkheden?,"Een veel toegepaste behandeling is het terugbrengen van de zwellichamen/het aambeiweefsel naar hun oorspronkelijke plaats. Het uitzakken is dan verholpen en de aambeien kunnen dan ook geen klachten meer geven. Proctoscopie met rubberbandligatie Een tegenwoordig veel toegepaste methode is het afbinden van het overtollige slijmvlies boven het aambeiweefsel met behulp van rubber bandjes (rubberbandligatie). Het slijmvlies sterft door het elastiekje binnen enkele dagen af. Dan laat het rubberbandje los en verlaat het lichaam met de ontlasting. De behandeling kan poliklinisch in ongeveer 5-10 minuten gebeuren. Vaak is er enkele dagen/weken na de eerste behandeling al een goed resultaat te verwachten, maar soms moet de behandeling herhaald worden of wordt er in overleg met u toch besloten over te gaan tot een operatie. Omdat het slijmvlies geen pijnzenuwen bevat, voelt u nauwelijks iets van de behandeling. Een gevoel van aandrang en lichte buikkrampen zijn wel gebruikelijk in de eerste dagen na het plaatsen van de bandjes. Indien er tijdens de behandeling toch sprake is van veel pijn, dan kan ervoor gekozen worden om de behandeling op een ander moment op de operatiekamer onder (algehele) verdoving uit te voeren. Laserbehandeling bij aambeien Het doel van de laserbehandeling is het gecontroleerd krimpen van de aambeien met behoud van de functie. De laserdraad wordt op de operatiekamer met behulp van de proctoscoop in het aambeiweefsel gebracht. De laser geeft energie (hitte) af in de aanvoerende vaten van de aambei en in het aambeiweefsel. Door dit effect kan de aambei niet meer goed doorbloeden en zal deze direct ongeveer 30% afnemen in grootte en verder krimpen. Dit hele proces zet zich ook voort na de laserbehandeling en kan zelfs na zes weken nog merkbaar zijn. Deze behandeling neemt, afhankelijk van de grootte van het aambeiweefsel, over het algemeen 15 tot 30 minuten in beslag. Afhankelijk van de complexiteit van de aambeien, is de behandeling succesvol bij ongeveer 70% van de patiënten. Voor uitgebreide informatie over de rubberbandligatie, zie; folder ‘Proctologiepolikliniek’. Voor uitgebreide informatie over aambei- operaties, zie; folder ‘Longo/PPH procedure’. Voor informatie over de behandeling waarbij aambeien operatief verwijderd worden zie folder `hemorroidectomie`. Voor uitgebreide informatie over de coloscopie kunt u contact opnemen met de polikliniek interne geneeskunde"
13,Abatacept onderhuidse injectie,Mogelijke bijwerkingen abatacept,"Bijwerkingen kunnen optreden. Meest voorkomend 
- Huiduitslag of jeuk op de plaats van de injectie. Dit is vrijwel altijd mild en op den duur verdwijnen de klachten bij de meeste patiënten. 
- Hoofdpijn, duizeligheid, buikpijn, misselijkheid, diarree en vermoeidheid 
- Milde infecties zoals verkoudheid, griep en blaasontsteking. Soms/zelden voorkomend 
- Bloeddrukverhoging, blozen of opvliegers. 
- Overgevoeligheidsreacties zoals al dan niet jeukende huidafwijkingen, moeilijk ademhalen, pijn op de borst, rillerigheid of lage bloeddruk. Bij ernstigere verschijnselen wordt het gebruik vaak gestopt. 
- Ernstige infecties."
29,Acnes (Nocepta),Voorbereiding,"- Voor deze behandeling hoeft u niet nuchter te zijn 
- Overige medicatie kunt u gewoon innemen (tot een uur voor de behandeling) ook bloedverdunners, tenzij de pijnspecialist andere afspraken met u heeft gemaakt 
- Na de behandeling mag u de rest van de dag niet actief deelnemen aan het verkeer 
- Regel daarom van tevoren dat er iemand met u meerijdt 
- Draag makkelijk zittende kleding De behandeling De behandeling vindt plaats in de behandelkamer van Nocepta. U kunt zich vooraf melden bij Nocepta in de wachtruimte. Vervolgens wordt u naar de behandelkamer gebracht. Tijdens de behandeling ligt u op uw rug. Met het echoapparaat wordt de juiste positie van de pijnplek bepaald en gemarkeerd. De huid wordt lokaal verdoofd met verdovingsvloeistof. Hierna zal de naald middels echogeleiding worden ingebracht naar de pijnplek in de buikwand. Bij de behandeling middels injectie wordt er een hoeveelheid verdovend medicijn in de buikwand achtergelaten. Dit kunt u voelen als een drukverhoging in de buik. Hierna is de behandeling klaar. Uw buikhuid voelt vaak direct verdoofd aan. Bij de behandeling middels PRF controleert de pijnspecialist de positie van de naald met kleine teststromen. Er wordt aan u gevraagd of u tintelingen voelt. Gezocht wordt naar de plaats waar normaal de pijn optreedt. Als de juiste positie is gevonden wordt de naaldpunt verwarmd door een elektrisch stroompje, dit duurt 3 minuten. Hierna is de behandeling klaar. Tijdens de behandeling kunt u een wat prikkend en brandend gevoel ervaren. Bij de behandeling middels cryoleasie wordt de punt van de naald bevroren gedurende 2 keer 3 minuten."
34,"AC kuur à 2 weken, patiënteninformatie",Het verloop van de AC kuur,U begint met een chemokuur. Deze kuur bestaat uit twee medicijnen. 1. Adriamycine (=Doxorubicine) 2. Cyclofosfamide
15,Ambulante flebectomie volgens Müller,Na de behandeling,"Houd na de behandeling rekening met het volgende. 
- U heeft een steunkous om. Deze kous dient u de eerste twee dagen dag en nacht te dragen. Laat de wattenstreng ook deze twee dagen onder de kous zitten. 
- Hierna draagt u de kous nog drie dagen, alleen overdag. Trek de kous aan bij het opstaan, trek de kous uit bij het naar bed gaan. In totaal draagt u de kous dus vijf dagen. Dit is belangrijk voor het slagen van de behandeling. 
- De kous mag niet nat worden. Als u wilt douchen, adviseren wij u om een vuilniszak om het been te doen en deze dan af te plakken."
41,Adalimumab (Humira) bij IBD,Gebruik met andere geneesmiddelen,"TNF-blokkerende middelen kunnen voor zover bekend veilig worden gebruikt naast andere geneesmiddelen. Behalve met andere biologicals; Tofacitinib, Anakinra en Abatacept. De combinatie met andere afweeronderdrukkende medicijnen geeft een licht hogere kans op infecties. Overleg bij twijfel met uw arts of verpleegkundige. TNF- blokkerende middelen kunnen voor zover bekend veilig worden gebruikt naast andere geneesmiddelen, met uitzondering van andere biologicals, tofacitinib, Anakinra en Abatacept. De combinatie met andere afweeronderdrukkende medicijnen geeft een licht hogere kans op infecties."
19,Adviezen toiletgedrag ontlasten,Toilethouding en toiletgedrag,"- Ga goed op de toiletbril zitten, de billen moeten goed contact maken met de toiletbril. Het is niet de bedoeling dat u op het puntje gaat zitten of er boven gaat hangen. 
- De voeten moeten plat op de grond steunen, als dit niet lukt, gebruik dan een opstapje of een voetenbankje. 
- Laat uw broek zakken tot op uw enkels, zodat u wat wijdbeens kunt gaan zitten en steun met de ellebogen op uw bovenbenen. 
- Ga ontspannen op het toilet zitten, met een iets bolle onderrug."
11,Adviezen toiletgedrag ontlasten,Adviezen ten aanzien van het ontlasten,"In deze folder krijgt u informatie over hoe u het beste naar het toilet kunt gaan voor het ontlasten. Goed toiletgedrag is belangrijk voor het goed functioneren van uw darmen en kan bijdragen aan een goede gezondheid. Ga naar het toilet zodra u aandrang voelt en stel het niet uit. Aandrang kan bijvoorbeeld ontstaan binnen een half uur na de maaltijd, na het ontwaken of na het drinken van koffie. Aandrang voor ontlasting uitstellen, betekent vaak dat de aandrang verdwijnt en voorlopig niet meer terugkomt. Dit kan tot verstopping leiden. Neem altijd rustig de tijd om naar het toilet te gaan. Hoe rustiger, hoe effectiever. Een normale frequentie voor ontlasting varieert van 3x per dag tot 1x per 3 dagen."
23,Borstoperatie met prothese,Welke voorzorgsmaatregelen gelden er bij het gebruik van neuszalf?,"Vermijd contact met de ogen en laat het middel niet in de mond komen, in verband met mogelijke irritatie. Als er toch zalf in de ogen komt, spoel de ogen dan direct uit met water."
39,Atezolizumab _ nab-paclitaxel,Naast de algemene bijwerkingen kunnen de volgende specifieke bijwerkingen optreden:,"- Bij koorts boven de 38,5° moet u contact met ons opnemen. 
- Uw haar gaat uitvallen. Dit is van tijdelijke aard en begint meestal drie à zes weken na de eerste toediening. Haaruitval begint meestal met een pijnlijke hoofdhuid. 
- Spierpijn en/of gewrichtspijn is een veel voorkomende bijwerking die over het algemeen twee tot drie dagen na het infuus optreedt. U mag zo nodig maximaal vier keer per dag 1000mg paracetamol innemen. 
- U kunt last krijgen van tintelingen en/of een doof gevoel in tenen en/of vingertoppen. Dit graag melden bij een volgend bezoek aan het ziekenhuis. 
- Resten cytostatica kunnen tot dag vijf, van dag acht tot twaalf en van dag vijftien tot dag negentien in het lichaamsvocht (onder meer urine, ontlasting, sperma, speeksel en braaksel) aanwezig zijn. In het ziekenhuis krijgt u adviezen over hoe u hiermee om kunt gaan. De specifieke bijwerkingen die kunnen optreden bij atezolizumab vindt u terug in het bijgevoegde informatieboekje."
1,"Voedingsadviezen bij COPD, revalidatie",Overgewicht ,"Indien er bij u sprake is van overgewicht en u wilt afvallen, dan kunt u beter voor de magere en/of halfvolle producten kiezen, halvarine op de boterham enz. Extra tussendoortjes kunt u dan beter vermijden, tenzij u deze nodig heeft om voldoende eiwitten binnen te krijgen."
1,Dikke darmonderzoek (klinisch),Avondmaaltijd,"- Koffie, thee of heldere drank. 
- 1 pakje Nutridrink. 
- Eventueel heldere bouillon."
1,Vocht- en zoutadvies bij darmfalen,Hypotone dranken,"Hypotone dranken zijn dranken die voor toename van ontlasting kunnen zorgen. Deze dranken hebben een lagere concentratie aan suikers en/of zouten dan de vloeistoffen in ons lichaam. Het drinken ervan bevordert bij darmfalen het water- en zoutverlies via de ontlasting, stoma of fistel. Voorbeelden: water, thee en koffie zonder suiker, light frisdranken, en sportdranken met minder dan 6 gram koolhydraten per 100 ml."
1,"Voedingsadviezen bij diabetes mellitus, beknopt",Warme maaltijd,"Soep Soep kan bij de maaltijd worden genomen, maar ook als tussendoortje. Bouillon of heldere soep met groenten en vlees bevat nauwelijks koolhydraten. Een kop gebonden soep (bijvoorbeeld met vermicelli, bloem of rijst) bevat wel koolhydraten (± 8 gram). Een peulvruchtensoep bevat ongeveer 25 gram koolhydraten per 250 ml. Vlees, kip, vis en vleesvervangers Vlees, kip en vis bevatten geen koolhydraten, tenzij bij de bereiding bloem of paneermeel toegevoegd is, zoals bijvoorbeeld bij gehakt, een gepaneerde schnitzel of een lekkerbekje. Vegetarische vleesvervangers bevatten koolhydraten. Op de verpakking van de kant en klare vleesvervangers staat de hoeveelheid koolhydraten per portie of per 100 gram. De hoeveelheid koolhydraten kan per portie behoorlijk verschillen. Jus of saus Vetten en oliën leveren geen koolhydraten. Ze bestaan voor 80-100% uit vet. Oliën en vetten in flessen, flacons en kuipjes hebben de voorkeur bij het bereiden van de maaltijd. Sauzen bevatten koolhydraten. Let op de hoeveelheid. Aardappelen In plaats van 2 kleine aardappelen (=100 gram) kunt u nemen: 
- 1 opscheplepel aardappelpuree of gekookte (zilvervlies)rijst; 
- 2 opscheplepels gekookte (volkoren) macaroni, spaghetti of mie; 
- 2 opscheplepels bruine- of witte bonen of kapucijners; 
- 1 kop erwten- of bruine bonensoep; 
- 1 opscheplepel gebakken aardappelen of patat frites. Groenten Verse groenten bevatten weinig koolhydraten. Gemiddeld levert een opscheplepel (50 gram) groente 2 gram koolhydraten. Doperwten, maïs en schorseneren bevatten meer koolhydraten, 5-9 gram per opscheplepel (50 gram). Appelmoes, stoofpeertjes, stoofappeltjes en gedroogde vruchten zijn geen vervanging van groente en bevatten veel koolhydraten (rond de 25 gram koolhydraten per schaaltje van 150 gram). Rauwkost bevat weinig koolhydraten. Nagerecht 1 nagerecht (21 gram koolhydraten is bijvoorbeeld: 
- 1 schaaltje (150 gram) vla, pudding, pap of vruchtenyoghurt met suiker; 
- 1 schaaltje yoghurt of kwark met 1 portie vers fruit; 
- 1 schaaltje compote, vruchtenmoes, tutti frutti of stoofpeertjes; 
- 1 schaaltje (150 gram) met yoghurt of kwark met 2 eetlepels muesli of 4 eetlepels cornflakes. Fruit 1 portie (15-20 gram koolhydraten is bijvoorbeeld: 
- 1 appel, peer, perzik, nectarine, sinaasappel of grapefruit; 
- 2 mandarijnen of 2 kiwi’s; 
- 1 schijf ananas of meloen; 
- 1 kleine banaan; 
- 4 pruimen of 7 abrikozen; 
- 1 schaaltje (125 g) kersen; 
- 2 schaaltjes (300 g) aardbeien, bosbessen, bramen, frambozen of rode bessen; 
- 150 g watermeloen of 250 g suikermeloen. Gebak, koek en snoep Deze extraatjes leveren altijd koolhydraten. Kijk voor de juiste hoeveelheid koolhydraten op de verpakking. Een tussendoortje (15 gram koolhydraten) kan bestaan uit: 
- 2 volkoren biscuitjes; 
- 2 kleine koekjes; 
- ½ grote koek zoals stroopwafel, gevulde koek enzovoort; 
- 1 moorkop; 
- ½ punt taart; 
- 1 plak cake; 
- 1 Chocoprins®; 
- ½ candybar; 
- 2 bonbons; 
- 5 blokjes chocola; 
- 1 dunne plak (volkoren) ontbijtkoek; 
- 3 snoepjes, dropjes of zuurtjes; 
- 1 Evergreen®; 
- 1 Sultana®. Borrelhapjes Voor ± 15 gram koolhydraten kunt u een keuze maken uit: 
- 5 eetlepels (100 gram) noten of pinda’s; 
- 2 eetlepels (40 gram) studentenhaver; 
- 4 toastjes met bijvoorbeeld groentesalade, kaas of vleeswaren; 
- 5 bitterballen of 1 kroket; 
- 2 handjes (20 gram) Japanse mix; 
- 1 klein zakje chips. Tussendoortjes zonder koolhydraten 
- stukje kaas of worst; 
- rauwkost; 
- ei (bijvoorbeeld met rookvlees of gevuld); 
- vleeswaar met rauwkost ( bijvoorbeeld augurk met boterhamworst ); 
- kopje bouillon (wel veel zout); 
- haring/makreel/zalm; 
- kauwgom suikervrij."
1,Fosfaatbeperkt dieet,Fosfaat in de voeding,"In onze voeding is het fosfaat meestal gebonden aan eiwit. Eiwitrijke voedingsmiddelen zijn dus ook fosfaatrijk. Als u het fosfaatgehalte in uw bloed wil verlagen, is het echter niet de bedoeling om het eiwit in uw voeding verder te beperken dan uw dieetadvies aangeeft. Het eiwit is namelijk een belangrijke voedingsstof voor uw lichaam. Het kan dus soms heel verwarrend zijn als u het advies krijgt om voldoende eiwitten te eten, maar uw fosfaat in de voeding te verminderen. Met deze informatie hopen wij u te kunnen helpen om meer inzicht rondom fosfaat in de voeding en het fosfaatbeperkte dieet te krijgen. Fosfaat zit veel in melk en melkproducten, kaas, smeerkaas, kip, vis, vlees, eieren, peulvruchten, noten en pinda’s, chocolade, frisdranken, bier en kant-en-klaarproducten. Weinig tot geen fosfaat zit in groenten, fruit, koek, snoep, suiker, boter, olie, water, zwarte koffie, thee, (natriumarme) bouillon."
1,Voedingsadviezen na totale maagresectie,Snelle verzadiging,"Veel mensen kunnen na een totale maagresectie minder eten en drinken per keer/maaltijd en hebben sneller een vol gevoel. Het gebruik van 250-300 ml voeding en/of drinken per keer geeft meestal geen problemen. Om voldoende voedingsstoffen binnen te krijgen raden wij aan om, zeker in het begin, 6-9 kleine maaltijden goed verspreid over de dag te gebruiken."
1,"Voedingsadviezen bij een stent in de slokdarm, maag of dunne darm",Algemene adviezen,"- Rechtop zitten tijdens de maaltijden; 
- Rustig en met aandacht eten, goed kauwen, snijden of prakken; 
- Ruim drinken bij de maaltijden; 
- Verdeel de maaltijden over de dag. Gebruik naast de drie hoofdmaaltijden iets tussendoor; 
- Voldoende vocht (tenminste anderhalve liter); 
- Maaltijden smeuïg maken met extra jus, saus, room en/of boter; 
- Een uur na de maaltijden iets drinken om de stent goed door te spoelen; 
- Koolzuurhoudende dranken zoals mineraalwater, cola, sinas en dergelijke kunnen het opboeren van lucht makkelijker maken; 
- Een stent in de slokdarm kan refluxklachten (= opboeren/omhoog komen van maagzuur) veroorzaken. Om reflux te voorkomen kan het nodig zijn om 3 tot 4 uur voor het slapengaan niet meer te eten."
1,Dikke darmonderzoek (klinisch),In de avond,"- Koffie, thee of heldere drank. 
- Eventueel Nutridrink. 
- Niets eten! Op de dag van het onderzoek: Vóór het onderzoek 
- Geen ontbijt! 
- Drink zonodig 1 kop thee."
1,Licht verteerbare voeding,Zoet beleg,"vruchtenhagel, (basterd)suiker, gelei, stroop, jam zonder pitjes, honing, ontbijtkoek naturel. marmelade, jam met pitjes of schilletjes, sandwichspread, pindakaas, chocoladeproducten, kokosbrood, notenpasta Ei gekookt ei gebakken ei Dranken Halfvolle of magere melk, karnemelk, magere drinkyoghurt, lichte thee, frisdrank en limonade zonder koolzuur, gezeefd of helder vruchtensap, niet te sterk gekruide bouillon. sterke koffie of sterke thee, chocolademelk, volle melkproducten, koolzuurhoudende dranken en alcoholische dranken, zeer koude of zeer hete dranken. Soep Magere niet te kruidige bouillon. vette bouillon of soep, soep met peulvruchten (zoals erwten of bruine bonen), goulashsoep, uiensoep, kerriesoep. Vlees, vis, wild, gevogelte en vleesvervangers Vlees magere vleessoorten (zoals mager rundvlees, mager rundergehakt, magere runderlap, bieflap, tartaar, rosbief, magere hamlap, fricandeau), mager kalfs-, lams- en paardenvlees, konijn, haas, kip en kalkoen zonder vel, lamsvlees. Vlees vette vleessoorten: vet rundvlees, gemiddeld rund-, kalfs- en varkensvlees, kalfs- en halfomhalf gehakt, worstsoorten, spek, schapenvlees, gepaneerd vlees. Vis magere vissoorten (zoals kabeljauw, schol, wijting, tong, schelvis, koolvis, bot, baars, forel) (Bij voorkeur gegrild, gestoofd, gekookt), schaal- en schelpdieren. Vis vettere vissoorten (zoals zalm, ansjovis, bokking, makreel, paling, zure of zoute haring, gepaneerde en gebakken vis, sardientjes) Gemarineerde of gepaneerde vis, vissticks. Jus en saus magere jus/saus, juskorrels, juspoeder of justabletten. Weinig boter of margarine gebruiken. Ruim water toevoegen. Evt. alleen bruin van jus nemen, door de vetlaag van de gestolde (afgekoelde)jus af te scheppen. Met mate gebruiken: azijn, Aromat, citroensap en indien u dit kunt verdragen mayonaise of slasaus. vette jus of saus, gesmolten boter, smeltjus, bak- en braadvet, reuzel, sterk gekruide jus of saus zoals goulash, paprikasaus, piccalilly, ketjap, mosterd, sambal, tabasco, slamix, pikante sauzen. Groente gekookte zachte groente (zoals andijvie, bietjes, bloemkool, (extra)fijne doperwten, witlof, spinazie, knolselderij, wortelen, jonge raapstelen, postelein, zuurkool, snijbonen, sperziebonen en peulen mits niet te draderig), broccoli, bleekselderij) indien u dit kunt verdragen: tomaat zonder schil/pit, zachte sla zonder nerf, champignons. koolsoorten: behalve bloemkool paprika, prei, ui, maïs, rauwkost en rauwe groenten. diepvriesgroenten à la crème peulvruchten Aardappelen en vervanging gekookte aardappelen, puree, rijst, macaroni, spaghetti, gekookte mie. gebakken of gefrituurde aardappelen, zilvervliesrijst, volkorenmacaroni, pizza, chips, peulvruchten, Chinese of Indische gerechten, kant-en-klare producten uit blik of diepvries."
1,Dieet bij verhoogd cholesterol,Verzadigd vet,"Verzadigd vet stimuleert de lever tot het maken van cholesterol. Verzadigd vet komt vooral voor in producten van dierlijke oorsprong zoals in melkproducten en vlees. Sommige plantaardige producten bevatten ook veel verzadigd vet, bijvoorbeeld kokos en palmolie."
1,Vezelrijke voeding,Vezelrijke voeding ,Bij een vezelverrijking is het goed te streven naar 30-40 gram vezels per dag. Als uw voeding te weinig vezels bevat dan is het advies om dit geleidelijk te gaan verhogen. Houdt u er rekening mee dat de darmen moeten wennen aan een grotere hoeveelheid vezels en vocht. Mogelijk heeft u in het begin last van winderigheid en een opgeblazen gevoel. Na een aantal weken zullen deze klachten afnemen en ervaart u het positieve effect van de vezelrijke voeding.
1,Natriumbeperkt dieet,Maaltijden kant- en klaar,"Natriumarme maaltijden. Maaltijden kant- en klaar Alle overige kant-en-klaar maaltijden. Nagerechten Vla, pap, pudding, kwark, slagroom, zure room, ijs, bindmiddelen bijvoorbeeld: custard, griesmeel en maïzena. Nagerechten"
1,Voedingsadviezen na een slokdarmresectie,Overzicht meest eiwitrijke producten Voedingsmiddel:,"Eenheid Gram eiwit Portie vlees, vis, kip of gevogelte 100 gram rauw 75 gram gaar 20 1 glas of schaaltje melk, karnemelk, yoghurt, vla of pap 150 ml 5 1 schaaltje magere kwark 150 ml 15 1 plak kaas 20 gram 5 1 plak vleeswaren 20 gram 4 1 gekookt of gebakken ei of 1 omelet 50 gram 7 Portie tahoe of tempé 100 gram 12 3 opscheplepels gare peulvruchten 150 gram 12 Portie vegetarische vleesvervanging 100 gram 16 Voldoende energie inname Gewichtsverlies is de eerste maanden na de operatie ongewenst. Indien u afvalt, kunt u (tijdelijk) proberen de voeding energierijker te maken. Energie is de brandstof voor uw lichaam. Tips om uw voeding energierijker te maken: 
- smeer dik boter of margarine op brood en broodvervangingen. 
- beleg elke boterham ruim met volvette kaas of niet te magere vleeswaren. 
- kies voor volle melk en melkproducten. 
- voeg geen water toe bij de bereiding van jus of saus en gebruik een ruime portie. 
- voeg (ongeklopte) slagroom toe aan koffie, pap, vla, yoghurt, soep e.d. 
- gebruik tussendoor een hartige of zoete snack zoals een kroket, zalmsalade, haring, gebakje, plak cake en plak ontbijtkoek met boter of margarine. 
- voeg ruim suiker of honing toe aan koffie, thee, pap, yoghurt e.d. 
- kies voor energierijke dranken. Beperk het gebruik van energiearme dranken zoals (mineraal)water, bouillon, thee en koffie zonder suiker/melk en light frisdrank. Drinkvoeding Drinkvoeding is net als sondevoeding een vloeibare, aanvullende of complete voeding. Soms is het na een buismaagoperatie moeilijk om met alleen “gewone” voedingsmiddelen het gewicht op peil te houden of alle noodzakelijke voedingsstoffen binnen te krijgen. Ook door toename van activiteiten of meer lichamelijke inspanning kan het moeilijk zijn om te voorzien in behoefte. In beide gevallen kan het daarom nodig zijn uw voeding aan te (blijven) vullen met drinkvoeding. Uw diëtist kan u helpen met de keuze welke soort en hoeveel drinkvoeding u dagelijks nodig heeft voor een volwaardige voeding. Een deel van de mensen met een buismaag gebruikt een jaar na de operatie nog steeds aanvullend drinkvoeding. Gewichtsbeloop Omdat daling van het lichaamsgewicht een grote rol speelt bij ondervoeding, is het goed om uw lichaamsgewicht wekelijks te controleren op een vast moment op de dag. Doe dit bij voorkeur voor het ontbijt, op dezelfde weegschaal en in dezelfde kleding. Bij gewichtsverlies is het verstandig om contact op te nemen met uw diëtist. Noteer uw lichaamsgewicht op de volgende lijst."
1,Gladgebonden vloeibaar dieet,Lichaamsgewicht,"Uw gewicht kan na de operatie afnemen. Dit gebeurt vooral in de eerste dagen na de operatie. Om ongewenst gewichtsverlies tegen te gaan, kunt u: 
- vaker iets eten; 
- extra vet gebruiken door toevoeging van (slag)room, boter of margarine aan vla, pap, mixmaaltijd of soep; 
- extra suiker gebruiken in thee, koffie, yoghurt, vla en dergelijke. Ook kan een tekort aan ijzer ontstaan doordat u bepaalde producten niet kunt eten. Het gebruik van Ferro-rozenbottel-siroop (extra ijzer) kan hiervoor een oplossing zijn. Deze moet u niet gebruiken in combinatie met melkproducten omdat ijzer daardoor slechter wordt opgenomen. Wanneer u last heeft van verstopping, kunt u gebruik maken van Laxo-rozenbottelsiroop (laxerende werking). Wanneer u veel gewicht verliest, neem dan contact op met uw diëtist."
1,"Naar huis met sondevoeding, diëtetiek",Wat is sondevoeding,"Sondevoeding is vloeibare voeding die via een slangetje (sonde) in de maag of de dunne darm komt. Het bevat alle voedingsstoffen die u nodig heeft zoals eiwitten, vetten, koolhydraten, vitamines en mineralen. Sondevoeding kan de normale voeding geheel vervangen, maar kan ook een aanvulling zijn op wat u eet. Uw behandelend specialist of diëtist bekijkt welke voeding voor u het meest geschikt is. Omdat sondevoeding direct in de maag of dunne darm komt, ruikt en proeft u de sondevoeding niet. Alleen bij opboeren kunt u de voeding proeven en/of ruiken."
1,Dieet bij verhoogd cholesterol,Cholesterol,Een te hoog cholesterolgehalte in het bloed vergroot de kans op hart- en vaatziekten. Cholesterol is een vetachtige stof die het lichaam nodig heeft. Het lichaam maakt het grootste deel van het cholesterol zelf in de lever. Ook komt cholesterol in voedingsmiddelen voor. Een te hoog cholesterolgehalte kan veroorzaakt worden door verkeerde eetgewoonten. Veranderingen in de voeding kunnen het cholesterolgehalte doen dalen. Cholesterol komt van nature in sommige voedingsmiddelen voor. Het is verstandig om cholesterolrijke producten te beperken.
1,Voedingsadviezen na totale maagresectie,Citrusfruit,"Na een totale maagresectie kunnen grof vezelige vellen zoals het vlies van citrusvruchten (sinaasappel, grapefruit, limoen, citroen, mandarijn, tangelo, pompelmoes) een vezelbol (= bezoar) vormen. In uitzonderlijke gevallen kan dit een verstopping/afsluiting in de darm geven. Gebruik daarom citrusfruit bij voorkeur geperst en gezeefd."
1,Voedingsadviezen voor ouderen,Wanneer kan ondervoeding ontstaan?,"Indien u over een langere periode minder gezond eet kan ondervoeding ontstaan. Ondervoeding betekent dat u een tekort aan energie en andere voedingsstoffen heeft. U heeft minder zin in eten of u krijgt het eten niet op. Misschien vindt u het lastig om boodschappen te doen of iets lekkers te koken. In een paar weken valt u enkele kilo’s af. U kunt zich daardoor moe en futloos voelen. U kunt ook last hebben van duizelingen. Uw eetlust kan verminderd zijn door ziekte, pijn of zorgen, door bepaalde medicijnen of overmatig gebruik van alcohol. Tijdens ziekte of herstel verbruikt uw lichaam meer energie en voedingsstoffen. De kans dat u dan ongewild afvalt is groter."
1,Voedingsadviezen bij subtotale colectomie,Zout,"Wanneer u last heeft van (water)dunne ontlasting, verliest u niet alleen vocht, maar ook zout. Het is daarom belangrijk om het verlies van zout aan te vullen door extra zout te gebruiken. U kunt keukenzout over uw voeding strooien. Ook andere producten kunnen u helpen het zouttekort te voorkomen."
1,"Ondervoeding, voedingsadviezen bij (risico op)",Voedingsadviezen bij (risico op) ondervoeding,Bij opname in het ziekenhuis zijn vragen over uw voedingstoestand gesteld. Uit deze vragen is gebleken dat er bij u sprake is van (risico op) ondervoeding. Om die reden krijgt u deze folder en wordt er tijdens uw ziekenhuisopname een energie- en eiwitrijk dieet aangeboden met drie keer per dag een energie- en eiwitrijk tussendoortje. U kunt hiervoor samen met de zorgassistent een keuze maken van de menukaart.
1,Zwangerschapsdiabetes en voeding,Diversen,"Biscuitje 1 stuk (5 gram) 4 Blokjes kaas/worst 1 stuk 0 Bonbon 1 stuk (15 gram) 8 Borrelnootjes 1 handje (25 gram) 11 Chips 1 handje (25 gram) 5-16 Chocolade (puur/melk/wit) 1 stukje (5 gram) 3 Dropje/snoepje/spekje 1 stuk (5 gram) 4 Kruidkoek/ontbijtkoek 1 plak (25 gram) 17 Liga Evergreen 1 pakje (2stuks) 24 Moorkop 1 stuk (65 gram) 12 Pepsels/zoute stokjes 10 stuks (10 gram) 7 Pinda’s/nootjes 1 eetlepel (20 gram) 3 Snack-a-jacks 1 stuk (10 gram) 8 Speculaas 1 stuk (10 gram) 7 Taart (kwark,slagroom,vlaai) 1 punt (100 gram) 30 Taart appel 1 punt (41 gram) 41 Waterijsje 1 stuk (50 gram) 11 Zout biscuitje (Tuc) 1 stuk (4 gram) 3"
1,Voedingsadviezen voor ouderen,Algemeen,"Een gezond voedingspatroon is voor iedereen van belang. Gezonde voeding levert de energie en de voedingsstoffen die uw lichaam nodig heeft om goed te functioneren. Het is belangrijk om fit te worden en te blijven. Gezonde voeding zorgt voor een goede weerstand tegen ziektes. Soms lukt het niet om gezond en voldoende te eten. Voor een weekje is dat niet erg, maar als het langer duurt, kan het problemen gaan geven. Als u te weinig energie en voedingsstoffen binnenkrijgt, dan gebruikt uw lichaam de reservevoorraden die opgeslagen zijn in het vet- en spierweefsel. Uw vet en spieren worden afgebroken. U wordt daardoor zwakker en valt af. U wordt sneller moe en heeft minder zin om goed te eten en te bewegen. Het wordt dan steeds moeilijker om weer fit te worden. Wanneer u onbedoeld steeds verder afvalt, bijvoorbeeld drie kilo in een maand, spreken we van ondervoeding. Ook als u niet mager bent kunt u al ondervoed zijn, als door onvoldoende voeding vet en spierweefsel worden afgebroken."
1,Kaliumbeperkt dieet,Broodmaaltijd Kalium (mg),"Brood (bruin, volkoren, wit), per snee 60 Luxe broodje (kadetje, puntje), per stuk 110 Beschuit, per stuk 20 Ontbijtkoek, per plak 30 Roggebrood (donker), per snee 110 Roggebrood (licht), per snee 60 Fruitontbijt, per glas 200 Cruesli, per eetlepel 50"
1,Kaliumbeperkt dieet,Groenten/peulvruchten Kalium (mg),"Bloemkool, 1 opscheplepel 120 Courgette, 1 opscheplepel 160 Komkommer, 1 schaaltje 170 Paprika, 1 stuks 240 Andijvie rauw, 100 gram 250 Bleekselderij rauw, 1 stuks 190 Champignons, 100 gram 320 Broccoli, 1 opscheplepel 200 Witlof, opscheplepel 130 Peulvruchten, gemiddeld, 1 opscheplepel 230 Tomaat, 1 stuks 170"
1,Eiwitvariatielijst,Tips,"Om aan voldoende eiwit te komen is het belangrijk dat u eiwitrijke voedingsmiddelen, zoals kaas, vleeswaren, vis of ei bij uw broodmaaltijden gebruikt. Daarnaast is het van belang dat u bij de warme maaltijd een stukje vlees, vis, kip of vleesvervanger neemt. Begin bij de warme maaltijd met het vlees, de vis, kip of vleesvervanger, zodat u die zeker binnen krijgt. Verder is het advies om drie tot vier keer per dag een zuivelproduct te gebruiken."
1,Keizersnede,Voeding,"Wondgenezing We raden na een keizersnede eiwitrijke voeding aan ter bevordering van de wondgenezing en minder verlies van spierkracht. Eiwitten komen veel voor in vlees, vis, kaas, ei, (soja)melkproducten, noten, pinda’s en peulvruchten."
1,Gezonde voeding na een beroerte,Gezond gewicht,"Houd uw gewicht op het juiste peil. Als u meer eet en drinkt dan u nodig heeft, krijgt u te veel energie (calorieën) binnen. Dit resulteert in overgewicht, wat kan leiden tot gezondheidsklachten. Het is dan van belang om af te vallen, dit heeft een gunstig effect op het cholesterolgehalte en de bloeddruk. Wanneer u wilt vermageren, kunt u dat het beste doen door gezond te eten en meer te bewegen. Om te weten of u een gezond gewicht heeft, kunt u de Body Mass Index (BMI) gebruiken. Dit is een index voor het gewicht in verhouding tot lichaamslengte. BMI = gewicht in kg (lengte in m)² Een goed gewicht is een BMI tussen de 20 en 25. Een BMI boven de 30 betekent ernstig overgewicht."
1,FDG PET-CT met Koolhydraatvrij-voorbereidingsdieet,Voorbeelddagmenu,"Ontbijt Een kop bouillon Een gekookt ei (eventueel met wat zout) Een plakje vleeswaren en/of kaas Thee of koffie zonder melk en suiker, water of mineraalwater In de loop van de ochtend Thee of koffie zonder melk en suiker, water of mineraalwater Middageten Gekookt ei (of bijvoorbeeld een gebakken ei of roerei (zonder melk) met bacon en kruiden) Een plakje vleeswaren en/of kaas Thee of koffie zonder melk en suiker, water of mineraalwater In de loop van de middag Thee of koffie zonder melk en suiker, water of mineraalwater, frisdrank-light naar wens Avond eten Bouillon Stukje vlees, vis of kip (ongepaneerd) eventueel met zout, peper en kruiden Jus (alleen van bak- en braadvet of olie, zonder pakjes of bindmiddel) In de loop van de avond Thee of koffie zonder melk en suiker, water of mineraalwater, frisdrank-light naar wens Extra: Minimaal 1 liter water extra drinken Let op de tijd van het onderzoek: 4 uur voor de PET-scan moet u nuchter blijven!"
1,Eiwitrijke voeding,Eiwitrijke voeding,"Als gevolg van ziekte of een operatie heeft u meer eiwit nodig. Daarom heeft uw diëtist u geadviseerd om hier meer van te gaan gebruiken. Eiwitten zijn de bouwstenen van het lichaam. Het eten van voldoende eiwitten draagt bij aan spierbehoud, wondgenezing en een sneller herstel. Eiwitten komen voor in veel producten. Vooral vlees, vis, kip, eieren, kaas en melkproducten bevatten veel eiwitten. Hieronder treft u een overzicht van de hoeveelheid eiwitten in veelgebruikte producten. Verderop vindt u een overzicht met specifieke eiwitrijke producten die in de supermarkt verkrijgbaar zijn. Aanbevolen hoeveelheid eiwit: ……… gram/dag."
1,"Ondervoeding, voedingsadviezen bij (risico op)",Wanneer u naar huis gaat,Ook thuis is het nog steeds belangrijk om voldoende te eten en te drinken. In deze folder worden adviezen gegeven hoe u de voeding energie- en eiwitrijker kunt maken.
1,Voedingsadviezen bij coronavirus (COVID-19),Voedingsadviezen bij corona (COVID-19),"Bij ziekte en herstel (bijvoorbeeld na een IC opname) verbruikt het lichaam meer energie (= calorieën) en eiwit (=bouwstof voor onder andere de spieren) dan normaal. Eiwit komt veel voor in: vlees, vis, kaas, ei, (soja-)melkproducten, noten, pinda’s en peulvruchten. Door bijvoorbeeld verminderde eetlust, misselijkheid, emoties en benauwdheid kan eten moeizamer gaan. Hierdoor kan de inname van voedingsstoffen minder worden en valt u af. Als u onbedoeld gewicht verliest, verliest u geen vetreserves maar spiermassa. Ook na een IC opname bent u veel spiermassa verloren. Verlies van spiermassa is niet wenselijk en heeft nadelige gevolgen voor uw conditie."
5,"PEG-sonde, plaatsen onder doorlichting",Complicaties,"Geen enkel invasieve behandeling (behandeling waarbij de huid of slijmvliezen worden gepasseerd) is zonder risico’s. Zo kunnen ook tijdens of na het plaatsen van een PEG-sonde complicaties optreden. 
- In uitzonderlijke gevallen is het mogelijk dat er geen PEG-sonde in de maag kan worden geplaatst, bijvoorbeeld door een afwijkende ligging van de maag of een maagoperatie uit het verleden. In dat geval wordt de ingreep gestaakt. Later wordt met u besproken wat de alternatieven zijn. 
- In zeldzame gevallen kan bij het aanprikken van de maag de dikke darm of een ander orgaan geraakt worden. Meestal heeft dit geen ernstige consequenties. 
- Het is belangrijk dat de PEG-sonde de eerste week goed vast blijft zitten, zodat er een kanaaltje kan ontstaan tussen de maag en de buikwand. Als de PEG-sonde de eerste dagen losraakt, kan de vorming van dit kanaaltje verstoord raken en kan er voeding in de buikholte komen. U merkt dit meestal doordat u toenemende buikpijn krijgt. 
- Tot slot kan een bloeding of infectie in de buikwand rondom de PEG-sonde ontstaan. Voornamelijk oppervlakkige infecties of wat pussige uitvloed kunnen veel voorkomen en hoeven vaak niet behandeld te worden."
5,Behandeling met punctie en_of injectie,Onderzoek,"Als een gewricht, pees of een slijmbeurs gezwollen en pijnlijk is, kan dat betekenen dat er een ontsteking, infectie of bloeding is. Bij een punctie wordt vocht uit uw gewricht, peesschede of slijmbeurs gehaald. Daarmee kan duidelijk worden wat de oorzaak is. Soms spuit de reumatoloog ook direct medicijnen in (injectie): een ontstekingsremmer (=triamcinolon, is een prednisonachtig middel voor plaatselijke toediening) en eventueel een plaatselijke verdoving (=lidocaïne). De pijn en de zwelling zullen hierdoor naar verwachting afnemen waardoor u weer beter kunt bewegen."
5,Operatie buik-of bekkenslagader,Mogelijke complicaties,"Bij ieder operatie kunnen complicaties optreden. Om de kans daarop te verkleinen, wordt u voor de operatie onderzocht en worden er eventuele voorzorgsmaatregelen genomen. De algemene complicaties die na een operatie kunnen optreden zijn: wondinfectie, longontsteking en beschadiging van organen en zenuwen. Specifieke complicaties bij deze operatie: 
- Er kan een nabloeding ontstaan door lekkage in de verbinding tussen vaatprothese en het eigen bloedvat. 
- Er kan een afsluiting ontstaan in de omleiding of in een beenslagader. Als zich een dergelijke complicatie voordoet, is een nieuwe operatie meestal noodzakelijk. 
- Bij mannen kan de erectie na de operatie definitief verstoord zijn. Mogelijk dat de zaadlozing achterwege blijft door uitval van bepaalde zenuwen. 
- Het kan zijn dat u behalve vernauwingen of afsluitingen in uw buik- en/ of bekkenslagader, ook problemen heeft in uw beenslagader. In dat geval is het mogelijk dat u ook na de operatie nog klachten houdt als u een tijd heeft gelopen. 
- Deze operatie is een grote belasting voor het hart, waardoor de kans op een hartinfarct met eventueel overlijden daaraan groter is dan bij andere operaties. Door hier veel aandacht aan te besteden, proberen wij deze complicaties te voorkomen en is de kans hierop klein. 
- Het is niet te voorkomen, dat bij een operatie gevoelszenuwen in de huid worden doorgesneden. Dit kan een doof gevoel geven rondom het operatielitteken. Meestal is het gevoel na enkele maanden weer normaal."
5,VNUS closure,VNUS Closure methode,"De VNUS-behandeling is een endoveneuze behandeling, wat wil zeggen dat de behandeling plaats vindt in de ader door middel van een katheter. Door radiogolven wordt het uiteinde van de katheter verhit tot 120 graden Celsius waardoor het vat van binnen kapot wordt gebrand, waardoor de wanden tegen elkaar aan komen te liggen en de spatader afgesloten wordt. De behandeling is alleen geschikt voor het behandelen van de Vena Saphena Magna (VSM) en Parva (VSP) of recht lopende zijtakken hiervan. Dit zijn grote vaak vrij recht verlopende aderen in het been, welke goed zichtbaar zijn met een duplexapparaat. U kunt deze aderen zelden vlak onder uw huid zien lopen. Bij kronkelende vaten zien we af van de VNUS procedure. De VNUS Closure methode is vergelijkbaar met de EVLT (EndoVeneuze LaserTechniek), waarbij laserlicht wordt gebruikt, en het is een alternatief voor het traditioneel operatief verwijderen van spataderen (het strippen)."
5,Cryolaesie behandeling (Nocepta),Risico’s of bijwerkingen,"Bij elke ingreep, hoe zorgvuldig uitgevoerd, bestaat een geringe kans op complicaties. Ernstige complicaties komen echter zelden voor. 
- Mogelijk kan er lekkage van bloed ontstaan uit het steekgaatje van de behandeling. 
- Soms kan er onder de huid een klein bloedinkje (blauwe plek) ontstaan dat een week meer pijn kan geven. Dit trekt vanzelf weer weg. 
- Zelden kan er een allergische reactie voor het gebruikte middel optreden."
5,"OSAS, Obstructief Slaap Apneu Syndroom",Chirurgische behandeling,"De chirurgische behandeling bij OSAS omvat KNO-operaties aan de neus, huig en tongbasis, maar ook kaakchirurgie. Het wetenschappelijke bewijs voor chirurgie als effectieve behandeling voor OSAS is beperkt. Voor patiënten met een lichte tot matige OSAS kan chirurgie echter als één van de mogelijkheden gelden. Hieronder een overzicht van de chirurgische ingrepen die bij OSAS-patiënten uitgevoerd kunnen worden. Verbeteren van de ademhaling door de neus Bij sommige OSAS-patiënten is er sprake van een blokkade in de neus, waardoor zij niet goed door hun neus kunnen ademhalen. Een neusoperatie door een KNO-arts kan dit probleem verhelpen. Deze operatie wordt ook wel uitgevoerd om MRA- of CPAP behandeling mogelijk te maken. Natuurlijk kan allereerst, mede afhankelijk van de oorzaak, met neus medicatie de neusdoorgankelijkheid worden verbeterd Uvulo-palato-pharyngo-plastiek (UPPP) Bij een uvulo-palato- pharyngo-plastiek (UPPP) wordt het grootste deel van de huig en het zachte gehemelte weggehaald (Afb.5). Als de patiënt nog keelamandelen heeft, worden deze vaak ook weggehaald. De overgang van de neus naar de keel wordt door deze operatie ruimer. Direct na de operatie is het slikken heel pijnlijk. Dit kan wel twee weken duren. Afbeelding 4 Mandibulair Repositie Apparaat Afb. 5 UPPP Kaakchirurgie Kaakchirurgie of kaakosteotomie is een uitgebreide operatie, waarbij de onderkaak net achter de verstandskiezen wordt doorgezaagd. De onderkaak wordt naar voren verplaatst en met schroeven vastgezet. In veel gevallen is het ook nodig om ook de bovenkaak op een vergelijkbare wijze deels te verplaatsen (Afb. 6). Hierdoor komt er meer ruimte in de keel. De operatie wordt uitgevoerd door een kaakchirurg. Over het algemeen hebben patiënten weinig pijn na de operatie. Wel kan een zwelling van gezicht optreden, maar dit gaat na enkele dagen vanzelf over. Doordat de onderkaak naar voren komt, kan het gezicht er anders uit gaan zien. Deze behandeling is één van de mogelijkheden voor patiënten met een matig tot ernstig OSAS, die behandeling met MRA, CPAP of KNO-chirurgie niet verdragen of het gewenste effect geven. Afbeelding 6"
6,Borstreconstructie door weefseloprekking (tissue expander),Borstreconstructie door weefseloprekking,"(met tissue expander) In deze folder geven wij u informatie over de borstreconstructie met behulp van een tissue expander. Eerst volgt algemene informatie en vervolgens hebben we de leefregels voor na de operatie op een rij gezet. Dit hebben we gedaan in samenwerking met de afdeling fysiotherapie van ons ziekenhuis. In overleg met de behandelend specialist is er besloten tot een verwijdering (ablatio)van de borstklier of dit is in het verleden al uitgevoerd. Na deze operatie is er geen borstcontour meer aanwezig. Als de borstreconstructie direct aansluitend op de ablatio wordt uitgevoerd kan er huid sparend worden gewerkt. Bij een ablatio in het verleden is er minder huid en zal de huid van de borst strakker aanvoelen na de reconstructie. In beide gevallen wordt er een tissue expander (ballon voor oprekken weefsel) geplaatst. Hiermee wordt de huid langzaam zover opgerekt als nodig is voor een passend volume voor het reconstrueren van een borst. Het plaatsen van een tissue expander kan pijnlijk zijn. Er worden steunhechtingen geplaatst om de onderplooi van de borst opnieuw mooi aan te leggen. Deze steunhechtingen zitten aan zenuwrijk botvlies vast. Wij bieden u goede pijnmedicatie aan, waarbij de dosering in overleg met u zo nodig aangepast kan worden."
6,"Uitgezaaid melanoom, PIM",Landelijke initiatieven,"www.stichtingmelanoom.nl Website van Stichting melanoom. Geeft informatie en biedt ondersteuning door middel van verschillende vormen van lotgenotencontact en belangenbehartiging. www.kanker.nl Kanker.nl is een initiatief van KWF Kankerbestrijding, patiëntenbeweging Levenmetkanker en IKNL (kenniscentrum voor zorgverleners in de oncologie). Zij hebben de handen ineen geslagen om betrouwbare informatie, ervaringskennis en het ondersteuningsaanbod rond kanker op één plek te bundelen en aan te bieden. www.huidfonds.nl Stichting Nationaal Huidfonds (het Huidfonds) is een onafhankelijke stichting die zich inzet om huidziekten te bestrijden. www.kwf.nl KWF kankerbestrijding. Minder kanker, meer genezing en een betere kwaliteit van leven voor kankerpatiënten. Dat is het doel van KWF Kankerbestrijding. Op de website bestaat de mogelijkheid tot het bestelling van folders over kanker. www.thuisarts.nl/melanoom Geeft betrouwbare en onafhankelijke informatie van uw huisarts over melanoom."
6,"Slokdarmkanker, PIM",7. Overzicht nuttige websites,"Ziekenhuisgroep Twente (ZGT) www.zgt.nl/slokdarmkanker Afdeling Radiotherapie Medisch Spectrum Twente in Enschede www.mst.nl/radiotherapie Voorlichtingscentrum KWF Kankerbestrijding KWF Kankerbestrijding zet zich in op het gebied van wetenschappelijk onderzoek, voorlichting, patiëntenondersteuning en fondsenwerving. Via de website kunt u ook folders bestellen over de verschillende soorten kanker, de behandelingen en algemene onderwerpen. www.kwf.nl Nederlandse Federatie van Kankerpatiëntenorganisaties (NFK) Bij de Nederlandse Federatie van Kankerpatiëntenorganisaties kunt u informatie krijgen over patiëntenorganisaties voor mensen met een bepaalde soort kanker. www.nfk.nl KWF Kankerbestrijding en de Nederlandse Federatie van Kankerpatiëntenorganisaties hebben ook een gezamenlijke website: www.kanker.nl Stichting voor patiënten met kanker aan het spijsverteringskanaal. www.spks.nl Slokdarmkanker Gids voor Patiënten Uitgave van Reliable Cancer Therapies met toestemming van European Society of Medical Oncology (ESMO). Reliable Cancer Therapies is een non profit organisatie die op onderzoek gebaseerde informatie verstrekt over kankerbehandelingen en financiering verleent voor veelbelovende kankertherapieën. De European Society for Medical Oncology (ESMO) is de leidinggevende Europese professionele organisatie, die zich inzet om de specialisatie van medische oncologie te bevorderen en een multidisciplinaire aanpak voor de behandeling en zorg van kanker te promoten. https://www.esmo.org/content/download/6610/115069/file/NL-Slokdarmkanker-Gids-voor- Patienten.pdf Of via google: ‘slokdarmkankergids voor patiënten’. Maag- lever- darm stichting Is een website die gratis informatie aanbiedt aan patiënten over ziektes en aandoeningen binnen het MDL-gebied, waarbij alle organen die bij de spijsvertering betrokken zijn worden behandeld. Zo vindt u op de onderstaande webpagina informatie over slokdarmkanker. www.mlds.nl/kanker/slokdarmkanker Nederlandse richtlijn Slokdarmkanker www.oncoline.nl 3 goede vragen Als patiënt heeft u recht op goede informatie. De 3 goede vragen kunnen helpen om die goede informatie te krijgen. Onderstaande website geeft u meer informatie hieromtrent. www.3goedevragen.nl Inloophuizen voor mensen met kanker Inloophuizen voor mensen met kanker bieden een plek waar mensen tijdens en na een behandeling vanwege kanker terecht kunnen voor een luisterend oor van en getrainde vrijwilliger. Inloophuizen organiseren ook activiteiten bijvoorbeeld op het gebied van yoga, massage, ontspanning, lotgenotencontact, creativiteit en lezingen. Het Alma Inloopershuis Het Alma Inloopershuis wordt georganiseerd vanuit een stichting en gerund door een coördinator en geschoolde vrijwilligers. Je kunt gedurende je gehele ziekteproces en daarna terecht bij het Alma Inloopershuis. Locatie: ZGT Almelo Zilvermeeuw 14, 7609 RZ Almelo Tel: 0546 62 72 03 info@almainloopershuis.nl Inloophuis Stichting Vechtgenoten Beerzerweg 5D, 7731 PA Ommen Tel: 0592 45 57 67 of 06 39 03 22 63 www.vechtgenoten.nl Het Nije Huis te Hengelo Het Nije Huis is een inloophuis voor iedereen die kanker heeft (gehad) én hun naasten! Het Nije Huis is onderdeel van de Nije Stichting. Beursstraat 9, 7551 HP Hengelo Tel: 074 27 72 772 Email:info@denijestichting.nl www.denijestichting.nl Internettherapie Minder moe bij kanker (Helen Downing Instituut) De internettherapie ‘minder moe bij kanker’ is ontwikkeld door het Helen Downing Instituut in Utrecht en werd op 17 november 2009 door dr. Els Borst, voorzitter van de NFK (Nederlandse Federatie van Kankerpatiëntorganisaties) officieel gelanceerd. Het Helen Downing Instituut in Utrecht biedt begeleiding aan mensen met kanker en hun naasten om hen te helpen de ziekte emotioneel te verwerken. Daarnaast verricht het HDI wetenschappelijk onderzoek en biedt scholing aan artsen en verpleegkundigen in de oncologie. www.mindermoebijkanker.nl 8. Aantekeningen Bijlage I: Wat vindt waar plaats Het is mogelijk dat voor u bepaalde onderdelen van het onderzoek,- en behandel,- en nazo slokdarmkanker plaats vindt op een andere locatie of in het kader van regionale samenwerk ziekenhuis. Hieronder vindt u een overzicht wat waar plaats vindt."
6,"Obductie, informatie voor nabestaanden",Het bewaren van weefsel en organen,"Er zijn omstandigheden waarin, naast de kleine stukjes weefsel voor het microscopisch onderzoek, één of meer organen - of delen daarvan - langer worden bewaard, bijvoorbeeld het hart of de hersenen. Een eerste reden kan zijn dat het orgaan heel klein is zodat het in zijn geheel voor het aanvullend microscopisch onderzoek moet worden meegenomen. Een tweede reden kan zijn dat het een ingewikkelde afwijking van het orgaan betreft die uitgebreider onderzoek, al dan niet in samenwerking met een expert, noodzakelijk maakt. Een derde reden kan zijn dat het weefsel of orgaan eerst bewerkt moet worden voordat het goed onderzocht kan worden, zoals bijvoorbeeld bij de hersenen. De bewerking kan enkele dagen en soms weken in beslag nemen. Een vierde reden om een (deel van een) orgaan te bewaren, is voor onderwijsdoeleinden. Als het orgaan op een treffende wijze een bepaalde ziekte illustreert, kan het een grote dienst bewijzen bij het onderwijs aan medische studenten, medisch specialisten en verpleegkundigen. Deze weefsels of organen kunnen dan niet met de overledene mee begraven of gecremeerd worden, maar worden later alsnog gecremeerd door het ziekenhuis. Het is belangrijk dat u zich dit realiseert. Indien u hier vragen over heeft of als u het bewaren van materiaal voor een van deze redenen als bezwaar ervaart, dan kunt u dit aangeven bij de medisch specialist. Als uw bezwaar ertoe leidt dat tijdens de obductie onvoldoende gegevens kunnen worden verkregen, dan zal de medisch specialist dit met u bespreken."
6,Borstvergroting,Borstvergroting,In overleg met uw arts heeft u gekozen voor een borstvergroting of u denkt hier over na. In deze folder vindt u meer informatie over de behandeling.
6,"Uitgezaaid melanoom, PIM",5.3 Klinische studies ,Klinische studies zijn een belangrijke behandeloptie voor patiënten met een inoperabel gemetastaseerd melanoom. Door mee te doen aan een klinische studie kunt u toegang krijgen tot een geneesmiddel dat nog niet is geregistreerd. Bespreek met uw arts of er mogelijk op korte termijn een studie start of loopt waar u voor in aanmerking komt. U kunt ook zelf op https://www.win-o.nl/klinische-studies/melanoom-trials kijken welke studies er plaatsvinden. Sommige experimentele behandelingen vinden plaats in (één van de) andere melanoomcentra.
9,Lichttherapie,De behandeling,"De behandeling: 
- Vindt tweemaal per week plaats op de afdeling lichttherapie, waarbij u in een cabine komt te staan, waarin rondom UV- lampen zijn geplaatst. 
- Duurt enkele seconden en wordt langzaam opgebouwd. 
- Kan eerst een lichte verergering van uw huidaandoening veroorzaken. 
- Kan niet langdurig worden onderbroken. Indien dit toch gebeurt, moeten de belichtingen weer langzaam worden opgebouwd. Er dient voor de behandeling een strikt tijdsschema te worden aangehouden. Mocht u een afspraak niet kunnen nakomen, belt u dan tijdig af. Het is zeer belangrijk dat u de behandelingen niet, of zo weinig mogelijk onderbreekt, aangezien het resultaat van de therapie anders aanzienlijk vermindert. Tijdens de belichting is het noodzakelijk dat: 
- U de ogen/het gezicht beschermt door een speciaal daarvoor bestemde bril/kap te dragen. Deze stelt de afdeling lichttherapie beschikbaar. 
- Mannen een sok dragen, ter bescherming van de geslachtsdelen om verbranding te voorkomen. 
- U alleen de door uw dermatoloog voorgeschreven zalven of crèmes gebruikt."
9,Verwijderen permanente make-up (ZGT Helon),Doet het pijn?,Het verwijderen van permanente make-up gebeurt meestal zonder verdoving. Het voelt als korte speldenprikjes in de huid en kan gevoelig of pijnlijk zijn. Bij de pigmentlaserbehandeling mag de huid eventueel oppervlakkig verdoofd worden met een verdovende crème (Emla®). Bij de whipe off methode mag dit helaas niet.
9,Littekens,Wat zijn de verschijnselen?,"In de meeste gevallen zal een litteken er in het begin wat rood en dik uitzien. Het kan echter tot achttien maanden na de huidbeschadiging duren voordat het geleidelijk wat smaller en minder opvallend wordt. Klachten van een litteken ontstaan wanneer het litteken: 
- groter word; 
- rood, donker en verheven blijkt; 
- ongemak veroorzaakt, jeuk geeft of pijn gaat doen; 
- een bewegingsbeperking van een gewricht veroorzaakt; 
- cosmetische bezwaren geeft."
9,Verwijderen permanente make-up (ZGT Helon),De whipe off,"De huid kan na de behandeling wat rood en dik zijn. Het is belangrijk dat het schaafwondje dat ontstaat, 7 tot 10 dagen droog gehouden wordt. Het kan voorkomen dat de permanente make-up na de eerste behandeling donkerder wordt. Dit gebeurt als de huid al eerder dicht is dan de inkt zijn weg naar buiten heeft gevonden. De inkt ligt dan minder diep in de huid en zal na de volgende behandeling alsnog lichter worden."
9,Medische tatoeage dermatografie,Medische tatoeage (dermatografie),Uw behandelend specialist heeft in overleg met u een afspraak gemaakt voor medische tatoeage van de tepel en/of tepelhof (dermatografie).
9,Littekens,Hoe ontstaat een litteken,"Een litteken ontstaat wanneer de huid zich herstelt na een huidbeschadiging als gevolg van een ongeval, huidziekte of een operatie. Hoe meer de huid is beschadigd, hoe langer het genezingsproces is en hoe groter de kans is dat er een cosmetisch storend litteken ontstaat. Het type litteken is afhankelijk van: 
- het type verwonding of huidaandoening. 
- wanneer een huidafwijking chirurgisch wordt verwijderd en vervolgens wordt gehecht, zal een heel ander type wond ontstaan dan wanneer er niet wordt gehecht en de wond vanzelf dicht moet groeien. Littekens van chirurgische ingrepen zijn weer heel anders dan die ontstaan na bijvoorbeeld acne. 
- de plaats op de huid. 
- de huid van de borst is berucht voor het maken van dikke (hypertrofische) littekens en keloïd. Littekens na chirurgische ingrepen in het gezicht genezen vaak zeer fraai. 
- de aanleg voor het maken van bepaalde littekens. 
- sommige mensen hebben aanleg voor het maken van hypertrofische littekens. Soms is deze aanleg erfelijk. Littekenvorming is ook huidskleur gebonden. Mensen met een donkere huidskleur hebben vaak een sterke neiging tot het maken van littekens. Factoren die van invloed zijn op littekenvorming: De leeftijd De wondgenezing duurt langer bij de oudere huid. De jongere huid echter, geneest sneller, maar heeft daarbij ook kans om te veel ‘nieuwe huid’ te vormen. Hierdoor kunnen er grote en dikkere littekens ontstaan. Erfelijke factoren en huidskleur. Mensen met een gekleurde huid hebben een verhoogd risico op het ontwikkelen van abnormale littekens, zoals keloïd. Lokalisatie Een litteken dat gelegen is over gespierde en beweeglijke lichaamsdelen zoals, de (boven)rug, de schouders en over de gewrichten kunnen gemakkelijker uitrekken waardoor het litteken wijder wordt en daardoor beter te zien is. Bijkomende wondinfectie Wanneer de wond gecompliceerd wordt door een (bacteriële) infectie is de kans ook groter op een abnormaal litteken."
9,Littekentherapie (ZGT Helon),Behandeling,"Hoe de behandeling precies in zijn werk gaat, hangt af van het soort litteken en de gekozen behandelmethode. Dit wordt uiteraard van tevoren met u besproken."
10,Spirografie en bodyplethysmografie met reversibiliteit,Spirometrie,Eerst mag u rustig door het apparaat ademen. Uw rustademhaling wordt gemeten. Daarna wordt u gevraagd om zo diep mogelijk in te ademen en vervolgens met maximale kracht de longen leeg te blazen.
10,Spirografie en bodyplethysmografie met reversibiliteit,Doel van het onderzoek,"Met dit onderzoek wordt uw longfunctie, de weerstand over uw luchtwegen en uw totale longcapaciteit gemeten. In deze folder leest u meer over de voorbereiding, het verloop en de duur van het onderzoek."
10,Oorsuizen,Behandeling van oorsuizen,"Als oorsuizen een bijkomend verschijnsel is zal dit kunnen verdwijnen als de oorzaak of de onderliggende ziekte is behandeld. Veelal verdwijnt het oorsuizen echter niet zoals in geval van lawaaibeschadiging en na behandeling van hoge bloeddruk. In de loop van de tijd is er veel onderzoek gedaan naar de werking van medicijnen tegen het oorsuizen. Helaas bestaat er momenteel nog steeds geen geneesmiddel dat hinderlijk oorsuizen geneest. Sommige patiënten hebben soms echter wel baat bij bepaalde medicijnen; uw arts kan u zo nodig een medicijn op proef voorschrijven. Ook andere manieren van behandeling zijn geprobeerd. Elektrische prikkeling van het oor heeft weinig resultaat en zou het oor (verder) kunnen beschadigen. Het uitschakelen van het binnenoor door middel van een operatie, waardoor natuurlijk ook het gehoor weggenomen wordt, blijkt op langere termijn weinig effectief te zijn. In meer dan de helft van de gevallen is het oorsuizen na een jaar weer teruggekeerd en is dan soms nog hinderlijker aanwezig dan voor de operatie. De methode die nog de meeste verlichting kan geven is het maskeren van oorsuizen. Hierdoor wordt het oorsuizen door geluid van buitenaf overstemd. Dit kan door een gewoon hoortoestel, dat immers de natuurlijke geluiden van buitenaf versterkt doorgeeft aan het oor, waardoor nogal eens het oorsuizen wordt overstemd. Ook is het mogelijk het toestel zelf een geluid te laten produceren. Een heel zacht geluid, dat niet door omstanders wordt gehoord, kan al voldoende zijn om het oorsuizen te overstemmen. Niet iedereen heeft hier echter baat bij. Vervanging van het eigen suizen door een andere geluid van buitenaf wordt soms nog hinderlijker gevonden dan hun eigen oorsuizen. Er is dus zelden een echte behandeling mogelijk."
10,Zuurstof thuis,Veiligheid/Brand voorkomen,"Brand voorkomen Als u in huis extra zuurstof gebruikt, is het belangrijk dat u de veiligheidsvoorschriften opvolgt. Anders bestaat er gevaar voor brand en (ernstige) brandwonden. Door de zuurstofbehandeling zit er in de lucht die u uitademt, namelijk meer zuurstof dan normaal het geval is. Hierdoor wordt de lucht in huis zuurstofrijk. Zuurstof zelf is niet brandbaar, maar kan wel andere materialen zeer heftig laten branden. Neemt u daarom uit voorzorg de volgende maatregelen: 
- Luchtverversing: Ventileer alle ruimtes in huis 24 uur per dag, zeker de kamer waar u verblijft, en lucht alle ruimten een keer per dag door de ramen tegen elkaar open te zetten. 
- Olie en vet: Voorkom dat er vet, boter, olie of alcohol (drank, gezichtscrèmes, lotions) aan de zuurstofapparatuur of het neusbrilletje komt. Olie en vet kunnen door contact met zuivere zuurstof spontaan ontbranden. 
- Niet roken: Zorg dat andere mensen absoluut niet roken in uw nabijheid of in ruimten waar u verblijft, terwijl u extra zuurstof gebruikt. Om dit duidelijk te maken, kunt u op verschillende plekken stickers plakken met de tekst ‘verboden te roken'. 
- Open vuur: U mag niet koken op gas en geen waxinelichtjes of kaarsen branden. Houdt u minstens 3 meter afstand van een open haard, vuurkorf of fakkel. Blijft u liefst uit de buurt van open vuur. 
- Brandweer: U moet altijd de plaatselijke brandweer op de hoogte stellen dat u een zuurstofbron in huis krijgt. U moet dit zelf doen; uw arts, zorgverzekeraar of leverancier doen dit niet. o Brandweer Hengelo: telefoonnummer: 074 245 11 11 o Brandweer Enschede, telefoonnummer: 053 482 68 26 o Brandweer Almelo, telefoonnummer: 0546 541 641. 
- Verzekering: Stelt u ook uw brandverzekering op de hoogte. De verzekeraar wil op de hoogte zijn van een verhoogd risico. Doorgaans wordt de melding van ‘zuurstof in huis’ voor kennisgeving aangenomen, zonder gevolgen voor de premie die u betaalt. Volgt u verder de veiligheidsmaatregelen op die uw zuurstofleverancier aangeeft voor uw situatie."
10,Zuurstof thuis,Leverdag,"De zuurstofleverancier spreekt een vaste leverdag in de week met u af. Als er voor die tijd iets nodig is, kunt u altijd bellen met de zuurstofleverancier. U krijgt een telefoonnummer dat 7 dagen in de week en 24 uur per dag bereikbaar is."
10,Inhaleren met behulp van redihaler,Stap 12.,"Inhaleer volledig met een langzame, gelijkmatige en diepe teug. De Redihaler® zal tegelijkertijd een dosis afgeven."
11,"Adviezen toiletgedrag, plassen (vrouwen)",Adviezen ten aanzien van het plassen voor vrouwen,"In deze folder krijgt u informatie over hoe u het beste naar het toilet kunt gaan als u moet plassen. Goed toiletgedrag is belangrijk voor het goed functioneren van uw blaas en kan bijdragen aan een goede gezondheid. Neem altijd de tijd om naar het toilet te gaan! Hoe rustiger, hoe effectiever! Hoe beter uw blaas geleegd is, hoe langer het meestal duurt voordat u weer naar het toilet moet. In een gezonde, volwassen blaas kan 400 tot 600 ml urine. Wanneer de blaas ongeveer driekwart gevuld is, geeft hij een seintje (= drang) en weten we dat het tijd is om naar het toilet te gaan. Als u het drinken van 1½ tot 2 liter verdeelt over de dag, zult u 6 tot 8 keer per etmaal plassen."
11,Ganglion Sphenopalatinum blokkade (Nocepta),Nuchterbeleid,"Het kan zijn dat met u besproken is de behandeling onder lichte sedatie uit te voeren. U mag dan van tevoren niet eten en drinken en nuchter zijn voor deze behandeling, dit houdt in dat u zich aan de volgende richtlijnen behoort te houden: 
- tot zes uur voor de behandeling mag u een lichte maaltijd hebben, zoals brood of beschuit met beleg, aangevuld met melkproducten 
- tot twee uur voor de behandeling mag u heldere vloeistof drinken (aanmaaklimonade, appelsap, thee, bouillon, water) 
- Vanaf 2 uur voor uw behandeling mag u niets meer eten of drinken 
- Voor de behandeling geen alcohol of drugs gebruiken 
- Liefst niet roken of (nicotine)kauwgum kauwen; dit vergroot de hoeveelheid maagzuur"
11,Lysis,Voorbereiding op de behandeling,"Voor deze behandeling, moet u enkele uren nuchter zijn. Afhankelijk van de tijd, mag u nog een licht ontbijt nemen. De specifieke afspraken worden vooraf met u besproken. Er wordt een infuusnaaldje ingebracht waarop een infuus kan worden aangesloten. Gebruikt u medicatie dan kan het zijn dat u deze voorafgaand aan de operatie moet stoppen. Dit verschilt per persoon, per behandeling. Bepreek met uw medisch specialist wat voor uw situatie van toepassing is."
11,Hartfalen,Leefadviezen,"Voor de behandeling is het erg belangrijk dat u zich aan de volgende leefregels houdt: 
- Neem de medicijnen dagelijks in volgens voorschrift Dit kan de kwaliteit van uw leven positief beïnvloeden en het leven verlengen. 
- Drink niet meer dan twee liter per dag U moet voorzichtig zijn met de hoeveelheid drinken. Door de plastabletten heeft u vaak een dorst gevoel. Dit mag u niet verleiden tot extra veel drinken omdat hierdoor het hart te veel belast wordt. Meestal is het aan te bevelen niet meer dan twee liter per dag te drinken, dit zijn tien tot twaalf glazen of kopjes. Fruit, soep en toetjes bevatten ook vocht. Mocht het zo zijn dat een andere specialist (bijvoorbeeld uroloog) zegt dat u veel moet drinken, overleg dan eerst met uw cardioloog of de (hartfalen)verpleegkundig specialist. 
- Controleer uw gewicht regelmatig, op een vast tijdstip en op dezelfde weegschaal Bij een gewichtstoename van meer dan één kilogram in één dag of twee à drie kilogram in twee à drie dagen, moet u zich afvragen of dit te maken heeft met vochtophoping. Het is verstandig om uw cardioloog, uw (hartfalen)verpleegkundig specialist of uw huisarts op de hoogte te stellen van de snelle gewichtstoename. 
- Voorkom overgewicht Overgewicht is een extra belasting voor het hart. U moet echter wel gezond blijven eten om in een goede lichamelijke conditie te blijven. 
- Zoutbeperkt dieet Omdat zout vocht vasthoudt, is het belangrijk dat u zich aan een zoutbeperkt dieet houdt. Er kan verminderde eetlust optreden. Dit is vaak niet te wijten aan het dieet, maar aan de vochtophoping in de buikholte. Naast uw zoutbeperkt dieet is het belangrijk dat u wel voldoende eiwitten en vitaminen tot u neemt. De diëtiste kan u hierover informeren en u tips geven om het eten zo lekker mogelijk te maken. Lichaamsbeweging is goed. Te inspannende lichaamsbeweging wordt afgeraden. Neem ’s middags anderhalf tot twee uur rust. 
- Stoppen met roken en geen alcohol gebruiken Roken en alcohol kunnen (direct of indirect) een negatieve invloed hebben op de pompwerking van het hart. Daarom wordt dit afgeraden."
11,Moviprep voorbereiding,Dag van het onderzoek,"6.00 – 8.00 uur Neem één liter Moviprep in en drink één liter heldere vloeistoffen. U mag nog tot twee uur voor het onderzoek heldere vloeistoffen blijven gebruiken, daarna nuchter. Desnoods moeten de tijden van inname van de Moviprep hierbij vervroegd worden. Als het onderzoek in de middag plaatsvindt dan mag u om 07.30 nog een licht ontbijt, (naturel beschuit met een kopje thee). U mag dan tussen 8.00 uur en 10.00 uur de liter Moviprep en de liter heldere vloeistoffen drinken. U mag nog tot twee uur voor het onderzoek heldere vloeistoffen blijven gebruiken. Het is de bedoeling dat uw ontlasting een heldere, licht gele, kleur heeft. Mocht dit niet zo zijn dan is het aan te raden extra water te drinken, tot maximaal twee uur voor het onderzoek."
13,Methotrexaat (longgeneeskunde),Meest voorkomend:,"- Maag- en darmklachten, zoals een vol gevoel, misselijkheid, braken en diarree. 
- Hoofdpijn en duizeligheid. 
- Ontstekingen in het slijmvlies van de mond, zoals pijnlijke plekjes. 
- Stoornissen in de werking van de lever, hier merkt u meestal niets van (wordt meestal aangetoond bij bloedonderzoek). 
- (Milde) haaruitval."
13,Tocilizumab per infuus,Mogelijke bijwerkingen tocilizumab,"Meest voorkomend 
- Hoofdpijn. 
- Verhoogde bloeddruk en cholesterol. 
- Milde infecties met name van bovenste luchtwegen met typische verschijnselen als hoesten, verstopte neus of loopneus en keelpijn. Verder nog blaasontsteking en koortsblaasjes. Soms/zelden voorkomend 
- Ernstige infecties. 
- Overgevoeligheidsreacties zoals al dan niet jeukende huidafwijkingen, moeilijk ademhalen, pijn op de borst of lage bloeddruk. Om deze verschijnselen te verminderen kan de arts besluiten de snelheid van de toediening te verlagen of bepaalde medicijnen toe te toedienen. Bij ernstigere verschijnselen wordt de toediening vaak gestopt. 
- Verminderde aanmaak van witte bloedcellen en bloedplaatjes. 
- Darmontsteking (diverticulitis)."
13,"Capecitabine, patiënteninformatie",Bijwerkingen:,"Neem direct contact op met het ziekenhuis indien één van de volgende symptomen optreedt: 
- Koorts boven de 38,5° 
- Diarree, als u elke dag een toename van vier of meer ontlastingen heeft in vergelijking tot uw normale ontlastingspatroon, of als u ’s nachts diarree heeft; 
- Pijn op de borst, vooral als dit tijdens inspanning optreedt. Andere bijwerkingen die kunnen optreden zijn: 
- Misselijkheid en verlies van eetlust. Gebruik frequent kleine maaltijden; 
- Braken; 
- Vermoeidheid; 
- Stomatitis: als de mond en/of keel pijnlijk, rood of gezwollen is of als u kapotte plekjes en zweren in de mond heeft. Goede mondverzorging en vier keer per dag spoelen met een zoutoplossing of kamille-/groene thee kan deze klachten al zoveel mogelijk voorkomen; 
- Hand-voet huidreactie: de handpalmen en voetzolen kunnen rood verkleuren, verschilferen, het ontstaan van kloofjes en een pijnlijk of tintelend gevoel. Het is zinvol uw handen en voeten twee keer per dag in te smeren met een vette crème. Probeer knellend schoeisel te vermijden; 
- Tijdens en het gebruik van en tot 48uur na de laatste capecitabine wordt een zeer kleine hoeveelheid van het geneesmiddel uitgescheiden via lichaamsvloeistoffen, voornamelijk via uw urine. U hoeft zelf als patiënt geen beschermende maatregelen te nemen, maar voor familie en verzorgenden worden wel hygiënische voorzorgsmaatregelen noodzakelijk geacht als zij in direct contact kunnen komen met bijvoorbeeld urine, ontlasting of braaksel. Bij contact met urine, ontlasting of braaksel adviseren wij verzorgenden/naasten wegwerphandschoenen te dragen. Als u klachten krijgt die u niet vertrouwt mag u altijd contact met ons opnemen. Dagbehandeling oncologie: 088 708 7075 Buiten kantoortijden via afdeling 5 west: 088 708 3420"
13,Filgotinib bij IBD,Bijwerkingen,"Zoals bij alle geneesmiddelen, kan ook het gebruik van filgotinib bijwerkingen geven. Let wel, niet iedereen ondervindt deze bijwerkingen. In de bijsluiter die met de filgotinib geleverd wordt, staan alle beschreven bijwerkingen vermeld. Deze kunt u rustig nalezen. De belangrijkste bijwerkingen: Zelden (bij 1 tot 10 op de 100 mensen) 
- meer kans op infectie, zoals longontsteking, griep, verkoudheid, keelontsteking, ontsteking van de neusbijholten en blaasontsteking; 
- duizelig; 
- misselijk; Zeer zelden (bij minder dan 1 op de 100 mensen) 
- herpesinfectie zoals koortslip, genitale wratten of gordelroos (pijn, jeuk en blaasjes op de huid); 
- teveel cholesterol in uw bloed; 
- bloedstolsel in de longen of aderen; 
- meer kans op bepaalde huidkanker."
13,Borstoperatie met prothese,Bijwerkingen,"Bijwerkingen kunnen zijn: irritatie van het neusslijmvlies, jeuk, branderigheid, prikkelende pijn en roodheid."
14,Thiuram mix,Ben ik allergisch voor thiuram mix?,Een allergie voor thiuram kan worden vastgesteld door middel van een plakproef.
14,Geurstoffen mix,17. Geurstoffen mix,Tegenwoordig zijn er meer dan 5000 verschillende geuren in gebruik. In elk willekeurig product kan het aantal gebruikte geuren groot zijn. Gelukkig veroorzaken slechts een klein aantal geuren hiervan allergische reacties.
14,Imidazolidinyl urea,Behandeling van contact dermatitis veroorzaakt door imidazolidinyl urea,"Indien bij u een allergie voor imidazolidinyl urea is vastgesteld, dan moet u blootstelling aan producten die imidazolidinyl urea bevatten vermijden. Wanneer er een dermatitis verschijnt op de huid, dan kan deze behandeld worden als elk ander acuut dermatitis/eczeem. Dit betekent crèmes/zalven met corticosteroïden, verzachtende smeersels en behandeling van een eventuele secundaire bacteriële infectie."
14,Shuntografie en_of dotterbehandeling shunt,Complicaties,"Geen enkel invasief onderzoek (onderzoek waarbij de huid of slijmvliezen worden gepasseerd) is zonder risico’s. Zo kunnen ook tijdens of na een onderzoek van de shunt complicaties optreden. 
- Er kan een allergische reactie op het contrastmiddel ontstaan, wanneer u overgevoelig blijkt te zijn voor jodium. 
- Er kan een bloedpropje in een bloedvat in uw arm/been komen. Dan is het soms noodzakelijk u te opereren om het bloedpropje te verwijderen. 
- Tijdens het dotteren kan het vat inscheuren met als gevolg een acute vaatafsluiting of een bloeding. Deze complicatie wordt door de interventieradioloog/vaatchirurg direct ter plekke of operatief behandeld. 
- Daarnaast kan na het onderzoek een blauwe plek ontstaan ter plaatse van de aanprikplek. Dit is vervelend, maar het trekt na verloop van tijd vanzelf weg."
14,Chroom,Wat is chroom en waar vind je het?,"De meeste mensen denken bij chroom aan een glanzend en duurzaam metaal. Het contact met verchroomde gebruiksvoorwerpen zijn een onwaarschijnlijke oorzaak voor een allergie voor chroom. Het zijn de chroomzouten die de oorzaak van de overgevoeligheid zijn. Deze zouten vindt je in producten zoals cement, mortier, leer, verven en afbijtmiddelen. De grootste blootstelling vindt plaats op de werkplaats hoofdzakelijk met cement en mortier dat in de bouw wordt gebruikt. De lijst hieronder toont enkele van de vele bronnen van chromaten. Tevens staat er aangegeven hoe of waar je er mee in contact kan komen. 
- Chroomgelooide lederwaren zoals (hand)schoenen, riemen en andere draagbare producten; 
- Cosmetica die een chromaat bevattend pigment bevatten (m.n. geel-groene kleuren); 
- Desinfecterende en blekende middelen 
- Lucifers (in het uiteinde); 
- Groen vilt dat gebruikt wordt voor de bekleding van o.a. snookertafels; 
- Verven, antiroest primers, en in het pigment van geelgroene verven; 
- Tatoeages die een chroomhoudend pigment bevatten. (geelgroen); 
- Koelvloeistoffen; 
- Orthopedische of tandheelkundige implantaten; 
- Cement (voornamelijk in nat cement); 
- Antiroestmiddelen gebruikt in de auto-industrie; 
- Legeringen van chroomstaal bij het lassen; 
- Diesel; 
- Graveervloeistoffen; 
- Reparatie- en opvulmiddelen in de bouwindustrie; 
- Papier (pulp) industrie; 
- Chemicaliën die gebruikt worden in een (foto) laboratorium; 
- Aardewerk; 
- Geïmpregneerd hout."
14,Basaalcelcarcinoom,Welke voorzorgsmaatregelen moet u nemen?,"Als u bloedverdunnende middelen gebruikt dient u dit vooraf aan de medisch specialist te melden. Geef aan of u een allergie heeft (jodium, rode pleisters en dergelijke)!"
14,Budesonide,Wat zijn de reacties op een corticosteroïden allergie?,Een corticosteroïden allergie geeft een typische allergische contact dermatitis. Gewoonlijk wordt dit gezien als het niet verbeteren of juist verergeren van een bestaande dermatitis die wordt behandeld met corticosteroïden. Heel zelden kan corticosteroïden allergie verschijnen als een eczeemachtige uitslag in een totaal ander gebied van het lichaam dan de bestaande dermatitis.
14,Quaternium-15,Wat zijn de reacties bij een quaternium-15 allergie?,Individuen die reageren op quaternium-15 zijn gevoelig voor formaldehyde of hebben een specifieke gevoeligheid. Typische allergische contact dermatitis komt voor bij beide soorten van gevoeligheid. Positieve plakproef Hand dermatitis veroorzaakt door quaternium-15 in crème Gezichts- dermatitis veroorzaakt door crème
15,STEEP procedure bij hidradenitis suppurativa onder (tumescente) lokale anesthesie,Wondverzorging,"Na de ingreep wordt de wond afgedekt met Betadine (povidonjodium) zalf en een vetgaas. Hierover komt een absorberend verband (schuimverband, of een wondkussen). Na de ingreep blijft het verband zitten, de dag na de ingreep moet het verband worden verwisseld. Aangeraden wordt om dit onder de douche te doen. Het advies is om te beginnen met twee keer per dag de wond te spoelen onder de douche. Bij weinig/geen lekkage van wondvocht kan de wond één keer per dag gespoeld worden. Bij de gemiddelde patiënt is dit na één tot twee weken. Na het spoelen worden de wonden op dezelfde wijze verbonden als na de ingreep: Betadine zalf en een vetgaas; absorberend verband erover; fixeren van het verband met bijvoorbeeld Fixomul ® pleister of Mepitac, of een onderbroek (eventueel een netbroekje) die het verband op zijn plek kan houden. Als in de thuissituatie hulp nodig is bij de wondverzorging wordt thuiszorg aangevraagd, bij voorkeur wordt dit minimaal twee dagen van tevoren aangevraagd, maar kan eventueel ook nog op de dag van de ingreep worden aangevraagd. U kunt zelf met de thuiszorg afspreken wanneer hulp bij wondverzorging weer gestopt kan worden."
15,Longo_PPH,Na de operatie,"Aan het eind van de operatie wordt een anale tampon ingebracht. Die moet ervoor zorgen dat de wond in het anale kanaal niet flink gaat bloeden. U moet proberen deze tampon zo lang mogelijk in te houden. Uiteindelijk zal de tampon oplossen of met de ontlasting naar buiten komen. Het operatiegebied kan wat pijnlijk zijn. U krijgt na de operatie pijnstillers. Als u toch pijnklachten heeft, geef dit dan door aan de verpleegkundige op de afdeling. De wond wordt in het anale kanaal gesloten met nietjes (agraves). Ze kunnen gewoon blijven zitten en hoeven dus niet verwijderd te worden. In uitzonderlijke gevallen blijven de nietjes inwendig voelbaar. Indien u bloedverdunners gebruikt en deze voor de operatie gestopt zijn, mag u de volgende dag weer herstarten met de bloedverdunnende medicijnen. Probeer de ontlasting (zeker de eerste dagen na de operatie) soepel te houden. Indien nodig krijgt u een recept Lactulose of Movicolon mee naar huis. Als alles goed verloopt, kunt u later op de dag of de volgende dag naar huis. U kunt meestal snel weer de dagelijkse bezigheden oppakken. Gemiddeld duurt de herstelperiode één week. De operatie is succesvol bij ongeveer 75 – 80% van de patiënten."
15,Urethraplastiek,Leefregels,"Om het wondgebied zo goed mogelijk te laten genezen, zijn een aantal leefregels belangrijk voor u: 
- Ga niet op een harde ondergrond zitten zolang u de blaaskatheter heeft. U mag liggen en staan. Wilt u zitten, ga dan op een (hoofd)kussen. zitten. 
- U mag niet op een ringkussen zitten. 
- Op de eventuele wond tussen anus en balzak zit een doorzichtige pleister. Deze mag u zelf na één week verwijderen. 
- Hechtingen zijn oplosbaar. 
- De eerste 2 weken na de operatie niet baden en zwemmen. U mag wel douchen. 
- Wanneer u dat nodig heeft, kunt u gedurende vier weken poeders gebruiken die helpen de ontlasting soepel te houden. 
- Gedurende zes weken mag u niet zwaar tillen, niet sporten, niet fietsen en geen zware werkzaamheden verrichten. 
- Tijdens de herstelperiode geven wij u een drinkadvies van 2-3 liter per dag."
16,"Gynaecologische operatie, nazorg",Oefeningen in de eerste zes weken na de,"operatie: 1. Span de bekkenbodemspieren aan op een uitademing, houdt dit 1-2 seconden vast (adem goed door) en ontspan vervolgens 2-6 seconden. Probeer goed het verschil tussen aan- en ontspannen te voelen. Herhaal dit 5-10 keer. Bouw dit op naar 10 herhalingen en 3 series. 2. Als bovenstaande oefening goed gaat kunt u proberen of u iets sneller kunt aan- en ontspannen: 1 seconde de bekkenbodemspieren vasthouden, 1-2 seconden loslaten (let op: pas als u de bekkenbodemspieren goed heeft losgelaten, weer opnieuw aanspannen). Herhaal dit 10 keer. Bouw dit op naar 3 series. 3. Span de bekkenbodemspieren aan en houdt deze 5 seconden vast. Adem goed door. Vervolgens ontspant u 5 seconden. Herhaal dit 10 keer. Bouw dit op naar 3 series. Als u 5 seconden goed kunt volhouden en een aantal keren kunt herhalen, kunt u de duur opbouwen naar bijvoorbeeld 6, 7, 8, 9 of 10 seconden. Oefen bij voorkeur twee per dag. Na zes tot acht weken heeft u een controle afspraak bij de gynaecoloog. Indien er geen bijzonderheden zijn kunt u na deze controle uw conditie geleidelijk verder opbouwen."
16,Fysiotherapie ter voorkoming van parastomale hernia,Leefregels: wat kunt u zelf doen,"Naast bovenstaande technieken zijn er nog meer mogelijkheden om een parastomale hernia te voorkomen of het ongemak zoveel mogelijk te beperken. Zorg voor voldoende lichaamsbeweging 
- Doe lichte oefeningen voor uw buikspieren (zie het oefenprogramma in deze folder). In het ziekenhuis gaat u eerst onder leiding van de fysiotherapeut en verpleegkundige stukjes lopen. Zij zullen aangeven wanneer u dat zelfstandig gaat doen. Doe dit meerdere keren per dag. 
- Na deze ziekenhuisopname begint u met twee keer per dag met een korte wandeling van 5 tot 10 minuten. Binnen enkele weken kunt u verder wandelen gedurende 30 tot 40 minuten (dit is ook afhankelijk van hoe u voor deze operatie kon wandelen). 
- Doe de eerste twaalf weken geen intensieve buikspieroefeningen (zoals sit- ups). Diepe ademhaling Langzame, diepe ademhaling kan u helpen te ontspannen en de pijn onder controle houden na de operatie. Sluit de ogen, leg uw handen op uw buik, adem via de neus langzaam in gedurende 4 tellen en adem via de mond weer uit gedurende 4 tellen. Herhaal zo vaak als nodig. Let op met tillen 
- Til van 0 - 6 weken na de operatie maximaal 4-5 kilo. 
- Til van 6 - 12 weken na de operatie maximaal 10 kilo. Het verder opbouwen van gewicht, gebeurt vaak onder begeleiding van een (gespecialiseerde) fysiotherapeut in een particuliere praktijk. De fysiotherapeut in het ziekenhuis kan u daarbij adviseren. 
- Voorkom zwaar tillen/persen/sporten, waardoor een verhoogde druk in uw buik ontstaat. 
- Als u tilt, til dan verstandig. Ga door de knieën en adem uit tijdens de krachtsinspanning. Voeding/roken 
- Eet vezelrijke voeding en drink voldoende (minstens 1,5 liter per 24 uur). Hierdoor blijft uw ontlasting soepel. 
- Houd uw lichaamsgewicht in de gaten. Wordt niet te zwaar en voorkom schommelingen van uw gewicht. 
- Stop met roken Extra steun Het dragen van een breukband of steunbroek bij een hernia geeft u steun, bijvoorbeeld bij zwaar tillen of zwaar werk. Een breukband is een brede elastische band, verkrijgbaar in verschillende breedtes en lengtes. Een steunband of steunbroek moet comfortabel zitten. Er zijn verschillende merken en maten steunbanden of steunbroeken. Uw stomaverpleegkundige en medisch speciaalzaak kunnen u hierover informeren."
16,"Radiuskop en -hals, gebroken (VFC, Virtual Fracture Care)",Buigen en strekken van de elleboog,"Bij deze oefening buigt en strekt u de elleboog. U kunt met deze oefening na 1 week beginnen, als de pijn dit toelaat."
16,Reconstructie na lumpectomie bij borstkanker,Week 5,"- Geleidelijk aan kunt u alles weer normaal doen. 
- De bewegingen en krachtsinspanning van de borstspieren kunt u geleidelijk opvoeren, waarbij u luistert naar uw lichaam. Fysieke werkzaamheden en sport kunnen uitgebreid worden naar het niveau dat u gewend was."
16,Reconstructie na lumpectomie bij borstkanker,Week 3,"- Autorijden en fietsen is weer toegestaan, als u zich hier fit genoeg voor voelt. 
- U mag huishoudelijk werk geleidelijk uitbreiden. 
- Vermijd zwaar tillen en boven uw macht werken. 
- Vanaf deze week mag u oefening 5,6,7 en 8 erbij doen."
16,"Radiuskop en -hals, gebroken (VFC, Virtual Fracture Care)",De behandeling,"Een gebroken radiuskop of radiushals komt vaak voor. We behandelen u met een drukverband en een sling. Dit is een soort mitella. Het is belangrijk na uiterlijk één week uw verband en sling te verwijderen en te starten met oefenen om stijfheid van de elleboog te voorkomen. De behandeling verloopt volgens onderstaand schema: 0-1 week 
- Sling als eerste verwijderen zodra de pijn dit toelaat. 
- Drukverband, verwijderen zodra de pijn dit toelaat. 1-4 weken 
- Oefenen met buigen en strekken en draaien van de arm. 
- Oefen op geleide van uw pijnklachten. 4-6 weken 
- Elleboog onbeperkt bewegen opgeleide van pijn. Na 6 weken 
- U mag weer sporten en gymmen"
17,Congenitale heupdysplasie,Richtlijnen bij het wassen,"- Zet alle benodigdheden klaar voor het wassen en verschonen van het bed; 
- Verwijder zeepresten zorgvuldig en droog goed af; 
- Extra aandacht voor de liezen en de bilnaad, deze zo nodig droogföhnen; 
- Letten op drukplekken."
17,Negatieve-_ Vacuüm druktherapie,Wat mag u doen met negatieve druk therapie,"- U kunt met de pomp lopen als de medisch specialist hier toestemming voor heeft gegeven. 
- Bij voorkeur word de pomp ‘s nachts of op tijdstippen dat u rust opgeladen, zodat de accu voldoende opgeladen is als u weg gaat. Tip: neem de stekker mee als u weg gaat. 
- U kunt zelfs een douche nemen want de folie is waterdicht. De pomp is echter niet waterdicht, deze mag dan ook niet nat worden. Advies is om voor de verbandwissel te douchen. 
- Rondom en op de folie deppend drogen, zodat de folie niet los raakt."
17,Richtlijnen voor reumapatiënten,Zelfverzorging,Probeert u zich zoveel mogelijk zittend te wassen en te kleden.
17,Longrevalidatie,Kleding,Het is aan te bevelen kleding te dragen waarin u goed kunt bewegen met daarbij het liefst sportschoenen (geen buitenschoenen en geen zwarte zolen). Op de afdeling fysiotherapie/ergotherapie is een kleedruimte met de mogelijkheid tot douchen. Ook kunt u daar uw kostbaarheden opbergen in een kluisje.
18,Diabetische medicatie bij een bariatrische ingreep,Hieronder ziet u een schema waarin de informatie staat over het gebruik van uw diabetes medicatie:,"Huidige situatie Start energiebeperkt dieet/ modifast Na de operatie Opmerkingen: Bereikbaarheid diabetesverpleegkundigen via secretariaat interne geneeskunde, telefoonnummer 088 708 70 80. Alleen van maandag t/m vrijdag te bereiken tussen 8.30 - 12.30 en 13.00 - 16.30 uur."
18,Diabetes en enteroscopie distaal_coloscopie,Tweemaal daags insulinetherapie,"Dag voor het onderzoek Wij raden u aan deze dag een dagcurve bij te houden. U ontbijt deze dag zoals beschreven in de algemene informatiefolder van enteroscopie of coloscopie. Hierbij spuit u de helft van de normale hoeveelheid insuline. In de middag luncht u zoals beschreven in de algemene informatiefolder van enteroscopie of coloscopie. Bij de avondmaaltijd mag u een lichte of heldere maaltijd zoals naturel beschuit en/of bouillon gebruiken. Op het gebruikelijke avondtijdstip spuit u de helft van de normale hoeveelheid insuline. Daarna mag u alleen heldere dranken gebruiken, eventueel met suiker. Indien u toch last krijgt van een te laag suikergehalte (dit uit zich in trillen, zweten, gapen) kunt u heldere dranken gebruiken, bijvoorbeeld thee met suiker en/of ranja. Op de dag van het onderzoek Het is aan te bevelen deze dag een dagcurve bij te houden. U mag niet ontbijten, wel helder vloeibaar drinken. Is het onderzoek in de middag dan mag u ‘s ochtends om 07.30 uur nog een beschuit met een kopje thee. U spuit geen insuline. Na de enteroscopie of coloscopie krijgt u op de behandelkamer een broodje aangeboden en spuit u de ochtenddosering insuline. U dient uw eigen insuline mee te nemen. De verpleegkundigen kunnen u zo nodig helpen met de bloedsuikermeting."
18,"Voedingsadviezen bij diabetes mellitus, beknopt",Wat is diabetes mellitus?,Bij mensen met diabetes mellitus is het bloedglucosegehalte (=bloedsuikergehalte) te hoog. Een goede bloedglucose ligt tussen de vier en de tien millimol per liter. ‘Millimol per liter’ is de eenheid waarin de hoeveelheid glucose in het bloed wordt uitgedrukt. Een goede bloedglucose is belangrijk om een normaal leven te kunnen leiden en complicaties op lange termijn te voorkomen.
18,"Voedingsadviezen bij diabetes mellitus, beknopt",De belangrijkste adviezen bij diabetes zijn:,"1. Zorg voor een goede verdeling van de koolhydraten Om grote schommelingen van uw bloedglucose te voorkomen is het belangrijk de koolhydraten regelmatig en verspreid over de dag te eten. Gebruik drie maaltijden per dag en sla dus geen maaltijden over. Het kan soms nodig zijn iets tussendoor te gebruiken, zoals een portie fruit, een schaaltje yoghurt of een volkoren biscuitje. 2. Kies voor volkoren graanproducten, peulvruchten, groente en fruit en beperk het gebruik van geraffineerde producten Kies bij de keuze van de koolhydraten vooral uit: volkoren graanproducten, peulvruchten, groenten, fruit. Deze producten bevatten veel voedingsvezels. Voedingsvezels hebben een gunstige invloed op het glucosegehalte in het bloed. Ze vertragen namelijk de opname van glucose in het bloed. Beperk het gebruik van geraffineerde koolhydraatbronnen zoals: witbrood en broodproducten van witmeel, gebak, koekjes, biscuits, vezelarme ontbijtgranen (zoals cornflakes en crispies), witte rijst en pasta. 3. Beperk het gebruik van suikerhoudende dranken en gezoete melkproducten Beperk het gebruik van suikerhoudende dranken en gezoete melkproducten en vervang deze door water, thee, koffie zonder suiker en ongezoete melk(producten) of dranken die gezoet zijn met zoetstoffen. Neem geen vruchtensappen of light vruchtensappen. Vruchtensap is van fruit gemaakt, waardoor het nog altijd vruchtensuiker bevat. Het maakt geen verschil of u suiker, honing, stroop of vruchtenconcentraat gebruikt. Ook deze natuurlijke suikers worden afgebroken tot glucose. U kunt suiker in de voeding vervangen door zoetstoffen. Er zijn verschillende soorten zoetstoffen. Voor alle zoetstoffen is een aanvaardbare veilige dosis vastgesteld. Steeds meer voedingsmiddelen en dranken worden ‘light’ genoemd. Dit wil niet altijd zeggen dat ze helemaal koolhydraatvrij zijn. Op het etiket kunt u nalezen of en hoeveel koolhydraten het product bevat. 4. Gebruik weinig verzadigd vet in de voeding Diabetes mellitus geeft een hoger risico op het ontstaan van hart- en vaatziekten. Dit heeft onder andere te maken met een te hoog cholesterol- of vetgehalte van het bloed. Daarom is het belangrijk te letten op vet in de voeding. Hierbij is vooral het soort vet van belang. Voeding bevat namelijk verschillende soorten vet; verzadigd vet en onverzadigd vet. Verzadigd vet is ongunstig, het verhoogd het risico op hart- en vaatziekten. Een handig geheugensteuntje is Verzadigd vet = Verkeerd. Verzadigd vet komt vooral voor in dierlijke producten zoals vet vlees, vette vleeswaren, roomboter, harde margarine, koek en gebak. Daarnaast ook in voedingsmiddelen van plantaardige herkomst zoals kokosvet, cacaovet en palmvet. Het is belangrijk om zo min mogelijk verzadigd vet te gebruiken in uw voeding. Gebruik deze voedingsmiddelen met mate en kies bijvoorbeeld de magere vleessoorten en kies voor vloeibaar bak- en braadvet of olie en smeerbare halvarine of margarine op brood. Volle melkproducten bevatten ook veel verzadigd vet. Uit recent onderzoek blijkt echter dat de verzadigde vetten uit melkproducten niet zo ongunstig zijn als de verzadigde vetten uit bijvoorbeeld vlees. U kunt hier dan ook gewoon de volle variant van gebruiken, mits ongezoet. Volle producten bevatten natuurlijk wel meer calorieën dan de magere of halfvolle variant. Heeft u overgewicht dan is het wellicht verstandiger om gebruik te maken van de magere of halfvolle variant. 5. Gebruik voldoende onverzadigd vet in de voeding en eet minimaal 1 keer per week vette vis Onverzadigd vet is gunstig, het vermindert de kans op hart- en vaatziekten. Een handig geheugensteuntje is Onverzadigd vet = Oké. Onverzadigd vet komt vooral voor in plantaardige producten als olie, smeerbare dieetmargarine, smeerbare dieethalvarine, vloeibare bak- en braadproducten, noten en vette vis. U kunt dagelijks een handje (ongezouten) noten nemen en kies minimaal 1 keer per week voor vette vis. 6. Beperk het gebruik van alcohol Er zijn meestal geen bezwaren tegen een matig gebruik van alcohol. Gebruik bij voorkeur niet meer dan 1 glas alcohol per dag. Omdat alcohol veel energie (ofwel kcal) levert en geen voedingsstoffen bevat is het verstandig de alcoholconsumptie zoveel mogelijk te beperken indien u overgewicht hebt of een hoge bloeddruk. Controleer (indien mogelijk) uw bloedglucose om het effect van alcohol op uw bloedglucose na te gaan. Neem zo nodig extra koolhydraten op het moment dat uw bloedglucose daalt. Alcoholgebruik na sporten vergroot de kans op een hypoglykemie (bloedglucose < 4 mmol/l). Wees hierbij dus extra voorzichtig met alcohol. Er kunnen andere redenen zijn zoals bijvoorbeeld het gebruik van bepaalde medicijnen om alcoholgebruik te ontraden. Overleg zo nodig met uw medisch specialist of diëtist of u alcohol kunt gebruiken. Bij gebruik van sterk gezoete alcoholische dranken zoals likeur of advocaat is het belangrijk rekening te houden met het koolhydraatgehalte. Alcoholvrij bier bevat meer koolhydraten dan gewoon bier. Alcohol geeft een daling van de bloedglucose. Dit is vaak pas enkele uren na consumptie van de alcoholische drank zichtbaar. Hoeveel de bloedglucose daalt is afhankelijk van de hoeveelheid alcohol, soort alcohol en of er bij gegeten is. 7. Beperk het gebruik van zout 8. Zorg voor voldoende variatie in de voeding Variatie in uw eetpatroon zorgt ervoor dat u alle vitaminen en mineralen binnenkrijgt die u nodig hebt. Variatielijst U kunt variatie in uw voeding aanbrengen door iets in uw voeding weg te laten en hiervoor in de plaats een ander product te kiezen. Hieronder vindt u een aantal variatie voorbeelden:"
19,Richtlijnen voor reumapatiënten,Het zitten,"Ga zo ver mogelijk achter in de stoel zitten. Maak zo goed mogelijk gebruik van de rugleuning. Zorg ervoor dat uw knieën en enkels een rechte hoek maken. Uw bovenbenen zijn horizontaal. Laat beide voeten op de grond rusten. Gebruik een voetenbankje als de stoel te hoog is. Ga niet te veel met uw benen over elkaar zitten. De onderarmen en polsen moeten volledig ondersteund worden door de armleuningen. Zorg ervoor dat u de schouders niet te veel optrekt, of juist laat afhangen. Als u zittend werkt, dient het werkvlak ongeveer 5 cm lager te zijn dan uw ellebogen. Dit voorkomt dat u boven uw macht werkt. Ga af en toe wat verzitten om de gewrichten een andere stand te geven. Sta ongeveer om de 20 minuten op en loop een stukje. 1 2 3 4"
19,Tissue expander vervangen door prothese,Figuur 5,Uw handen achter uw rug bij elkaar houden. Vervolgens uw armen gestrekt omhoog brengen. Blijf goed rechtop zitten.
19,"Pols_hand, traumatologie oefeningen",Oefening 4,Uitgangshouding: Ga rechtop aan een tafel zitten. Leg de onderarm op tafel. De handpalm is naar boven gericht. De vingers zijn gestrekt. Uitvoering: Rol de vingers kootje voor kootje op tot een vuist. Duw met de andere hand de vingers nog iets verder in de gebogen stand. Rol ze dan langzaam weer af. Herhaal vijf keer.
19,Richtlijnen voor reumapatiënten,Ontzie uw handen,"Vermijd tillen, duwen of trekken van zware voorwerpen. In plaats van tillen kunt u beter schuiven of rollen. Als u toch moet tillen, doe dit dan met beide handen. Het beste is daarbij het voorwerp te laten rusten op beide handpalmen. Maak zoveel mogelijk gebruik van de grote gewrichten. Duwen van een pan om hem te verplaatsen Pan optillen met handpalmen Borden optillen met handpalmen Ontzie uw vingergewrichten door meer gebruik te maken van uw handpalmen dan van uw vingers. Houd een voorwerp niet langer vast dan nodig is (ongemerkt worden uw handen gedurende de dag toch al te veel belast). Als u rust, leg dan uw werk helemaal neer, probeer bewust te ontspannen. Gebruik zoveel mogelijk lichtgewicht voorwerpen. Vaak zijn dikke handgrepen ook prettig."
19,Inhaleren met behulp van redihaler,De inhalatie,"Stap 9. Ga rechtop zitten of staan, het hoofd iets achterover."
19,"Pols_hand, traumatologie oefeningen",Oefening 6,"Uitgangshouding: Ga rechtop aan tafel zitten Uitvoering: Doe lichte oefeningetjes met de hand. Speel met een balletje, een spons een muntstuk, een aansteker, enzovoort."
20,Gemcitabine_NAB-paclitaxel,Wijze van toediening:,"De medicijnen worden toegediend via een infuus in een ader in uw hand of arm. Deze behandeling vindt plaats op de dagbehandeling oncologie van ZGT. De toediening duurt ongeveer 90 minuten. De kuur wordt afhankelijk van de bloeduitslagen drie keer wekelijks gegeven, gevolgd door een week rust."
20,"Folfox, patiënteninformatie",Fl Wijze van toediening:,De medicijnen worden u toegediend via een infuus in een ader in uw hand of arm of via een port-a-cath. Deze behandeling vindt plaats op de verpleegafdeling oncologie van ZGT. Voor deze chemokuur wordt u twee nachten opgenomen. De volgende kuur start in principe twee weken na dag één als de bloeduitslagen goed zijn. Degene die een port-a-cath heeft krijgt de eerste behandeling klinisch op de verpleegafdeling. De vervolgkuren kunnen vervolgens poliklinisch gegeven worden op de dagbehandeling oncologie locatie Hengelo.
20,"Oxaliplatin_Capecitabine, patiënteninformatie",Wijze van toediening:,"De Oxaliplatin wordt u toegediend via een infuus in een ader in uw hand of arm. Deze behandeling vindt plaats op de dagbehandeling oncologie van ZGT. De totale behandeling duurt ongeveer twee en een half uur. De Capecitabine kunt u zelf innemen, want dit zijn tabletten. U start hiermee op de avond van dag één en gaat hiermee door t/m de ochtend van dag 15. De volgende kuur start in principe drie weken na dag één als de bloeduitslagen goed zijn."
20,"Bendamustine _ Rituximab, patiënteninformatie",R B B Wijze van toediening:,"Rituximab en bendamustine worden toegediend via een infuus in een ader in uw arm of hand. Deze behandeling vindt plaats op de oncologie dagbehandeling van ZGT. Om een allergische reactie op rituximab te voorkomen krijgt u vooraf via het infuus medicijnen. Het is belangrijk dat u eventuele klachten tijdens de toediening direct meldt aan de oncologieverpleegkundige. De toediening duurt ongeveer drie en een half uur. De eerste en tweede kuur duren langer aangezien de rituximab dan langzamer inloopt. De kuur wordt afhankelijk van de bloeduitslagen om de vier weken gegeven. Naast de algemene bijwerkingen kunnen de volgende specifieke bijwerkingen optreden: 
- Bij koorts boven de 38.5° C moet u contact met ons opnemen. 
- Uw haar gaat in principe niet uitvallen, mogelijk wordt het alleen wat dunner. Een machtiging voor een eventueel haarwerk kunt u vragen aan de oncologieverpleegkundige. 
- Resten cytostatica kunnen tot dag vier in het lichaamsvocht (onder meer urine, ontlasting, sperma, speeksel en braaksel) aanwezig zijn. In het ziekenhuis krijgt u adviezen over hoe u hiermee om kunt gaan. Als u klachten krijgt die u niet vertrouwt mag u altijd contact met ons opnemen."
20,"Lyricx studie, arm 1, F-Nal-IRI, patienteninformatie",F F Manier van toediening:,"Het medicijn wordt u toegediend via een infuus in een ader in uw hand of arm of via een port-a-cath. Voor degene die een infuus krijgt, vindt deze behandeling plaats op de verpleegafdeling oncologie van locatie Almelo. Voor deze chemokuur wordt u twee nachten opgenomen. De volgende kuur start in principe twee weken na dag één als de bloeduitslagen goed zijn. Degene die een port-a-cath heeft, krijgt de eerste behandeling klinisch, dat wil zeggen een opname op de verpleegafdeling oncologie van locatie Almelo. De vervolgkuren kunnen vervolgens poliklinisch gegeven worden op de dagbehandeling oncologie locatie Hengelo. Dat wil zeggen dat de eerste dag op de dagbehandeling plaatsvindt en dag 2 en 3 thuis. Naast de algemene bijwerkingen kunnen de volgende specifieke bijwerkingen optreden:"
20,Infliximab,Wijze van toediening,"Infliximab wordt toegediend via een infuus in de arm. Dit duurt ongeveer een halve dag en vindt in ZGT locatie Almelo plaats op de afdeling dagopname (routenummer 1.4) en in ZGT locatie Hengelo op de afdeling kort verblijf (routenummer 1.17). Het infuus blijft na toediening nog een uur zitten, om eventuele overgevoeligheidsreacties zo nodig snel te kunnen behandelen. Daarna wordt het infuus verwijderd en kunt u naar huis. Twee en vier weken na het eerste infuus krijgt u opnieuw een toediening. Daarna wordt infliximab elke acht weken toegediend. Als infliximab bij u goed werkt dan kan het voor onbepaalde tijd worden gegeven."
20,"Vinorelbine monotherapie, patiënteninformatie",V V,"Wijze van toediening: De medicijnen worden u toegediend via een infuus in een ader in uw hand of arm. Deze behandeling vindt plaats op de dagbehandeling oncologie van ZGT. De Vinorelbine wordt gegeven op dag één en acht en duurt ongeveer een uur. De kuur wordt afhankelijk van de bloeduitslagen om de drie weken gegeven. Naast de algemene bijwerkingen kunnen de volgende specifieke bijwerkingen optreden: 
- Bij koorts boven de 38,5° moet u contact met ons opnemen. 
- Uw haar gaat in principe niet uitvallen, mogelijk wordt het alleen wat dunner. Haaruitval begint meestal met een pijnlijke hoofdhuid. 
- Vinorelbine kan irriterend werken op uw bloedvaten, daarom wordt er na de toediening altijd een half uur extra gespoeld met NaCl 0,9% infuusvloeistof. 
- U kunt last krijgen van tintelingen en/of een doof gevoel in de vingertoppen en/of tenen. Meldt dit altijd bij het volgende bezoek aan het ziekenhuis. 
- Obstipatie (verstopping) komt regelmatig voor. 
- Resten cytostatica kunnen tot dag vijftien in het lichaamsvocht (onder meer urine, ontlasting, sperma, speeksel en braaksel) aanwezig zijn. In het ziekenhuis krijgt u adviezen over hoe u hiermee om kunt gaan."
20,"Docetaxel_cyclofosfamide, patiënteninformatie",Wijze van toediening:,De medicijnen worden u toegediend via een infuus in een ader in uw hand of arm. Deze behandeling vindt plaats op de dagbehandeling oncologie van ZGT. De toediening duurt ongeveer anderhalf uur. De eerste drie kuren duren iets langer omdat de docetaxel langzaam opgestart wordt. De kuur wordt afhankelijk van de bloeduitslagen om de drie weken gegeven.
22,"Intensive care (IC), COVID-19",Corona,"COVID-19, in de volksmond ook corona genoemd, is een virusinfectie. In de meeste gevallen veroorzaakt dit virus milde klachten. Bij een deel van de mensen veroorzaakt het virus een dusdanige longontsteking dat een ziekenhuisopname nodig is. Een deel van deze mensen moet op de intensive care (IC) opgenomen worden. Als opname op de IC nodig is, betekent het dat er sprake is van een ernstige situatie en dat de kans op overlijden aanwezig is. Wat gebeurt er op de IC met iemand met corona? De meeste mensen die besmet zijn met het coronavirus en op de IC zijn opgenomen, hebben last van ademhalingsproblemen. Het zuurstofgehalte in het bloed is te laag en de patiënt moet extra vaak en diep ademhalen om zijn/haar lichaam van voldoende zuurstof te voorzien. Op de intensive care wordt gestart met zuurstoftherapie in extra hoge dosering (Optiflow) via de neus. Helpt dit onvoldoende, dan is het nodig de ademhaling over te nemen met een beademingsmachine. Daarvoor moet er een beademingsbuis via de mond geplaatst worden en moet de patiënt onder narcose (in slaap) gebracht worden. Deze twee stappen kunnen elkaar snel opvolgen als blijkt dat het niet voldoende resultaat geeft. Zowel voor de patiënt als de familie kan dit als een verrassing komen, want ondanks het lage zuurstofgehalte voelen COVID-19 patiënten zich vaak niet kortademig. In veel gevallen zal de patiënt dagen tot weken onder narcose gehouden worden afhankelijk van de ernst van de longafwijkingen. Informatie over hoe een IC patiënt wordt verpleegd is te vinden op de website: www.icconnect.nl Soms werken de nieren niet meer goed als gevolg van het coronavirus. Dan kan het nodig zijn het bloed te spoelen, door middel van nierdialyse. Daarnaast hebben alle intensive care patiënten een verhoogd risico om tijdens de opname andere bacteriële-, virale- of schimmelinfecties op te lopen. Het kan ook voorkomen dat de longontsteking zo ernstig is dat beademing onvoldoende helpt. In dat geval kan besloten worden om de patiënt een groot deel van de dag op zijn/haar buik te leggen. Helaas lukt het ondanks alle behandelingen niet altijd om de ademhaling voldoende te ondersteunen of zijn er te veel complicaties (zoals nieuwe infecties) ontstaan tijdens de opname. In dat geval is de kans op overlijden zeer groot."
22,Bijzonder resistente micro-organismen (BRMO),Wat is een bijzonder resistent micro-organisme (BRMO)?,"Uit onderzoek is gebleken dat u drager bent van een BRMO, een bacterie die ongevoelig is voor bepaalde antibiotica. Ieder mens draagt bacteriën bij zich. Bacteriën horen bij de mens en hebben vaak een nuttige functie. Maar sommige bacteriën kunnen infecties veroorzaken. Bacteriën kunnen ongevoelig (resistent) worden voor sommige antibiotica. Dit betekent dat de gangbare antibiotica niet helpen bij een infectie met deze bacteriën."
22,Filgotinib bij IBD,Griepprik,"U komt in aanmerking voor de (gratis) griepprik, omdat u een iets verminderde afweer tegen infecties heeft. Hiervoor kunt u bij uw huisarts terecht. De griepprik beschermt u niet tegen alle griepsoorten die er zijn."
22,Glutenintolerantie (Coeliakie),Behandeling,"De behandeling van coeliakie bestaat uit het levenslang volgen van een glutenvrij dieet. Er zijn geen medicijnen voor coeliakie. Als een glutenvrij dieet gevolgd wordt zullen de klachten uiteindelijk langzaam verdwijnen. Na enkele weken tot maanden voelen patiënten zich al een stuk beter. Binnen zes maanden tot een jaar is de dunne darm weer helemaal hersteld. Wanneer de klachten niet minder worden of zelfs erger worden ondanks het volgen van een glutenvrij dieet, en na onderzoek blijkt de darmwand ook niet hersteld dan kan er sprake zijn van refractaire coeliakie. Refractaire coeliakie is een erg zeldzame vorm van coeliakie. Deze komt vooral voor als de diagnose pas op latere leeftijd, na het vijftigste jaar, is gesteld. Bij sommige van deze patiënten kan er een tumor in de dunne darm ontstaan. Patiënten met refractaire coeliakie moeten daarom regelmatig door een MDL-arts worden onderzocht. Als gevolg van de coeliakie komt bloedarmoede en algehele zwakte voor. Enige tijd extra vitaminen en mineralen te gebruiken, bijvoorbeeld foliumzuur, vitamine B12 en ijzer, kunnen deze klachten wat doen verminderen."
22,Vaccinaties bij IBD,Reizigersdiarree,"Reizigersdiarree lijkt niet vaker voor te komen onder reizende IBD-patiënten. Infecties zijn moeilijk te onderscheiden van een opvlamming van uw IBD. Over het algemeen wordt geadviseerd om zelfmedicatie mee te nemen bij reizigersdiarree. Overleg met uw medisch specialist/verpleegkundig specialist of het verstandig is om (een recept) antibiotica mee te nemen. Het is belangrijk om als voorzorg voldoende hygiënische maatregelen te nemen. Zorg dat u in geval van diarree voldoende drinkt en zout eet (ORS, Oral Rehydration Solution). Reizigers die langer dan 1 maand rondtrekken in gebieden waar tuberculose veel voorkomt (Afrika, Centraal-Amerika, Zuid/Zuidoost Azië, het Midden-Oosten, de voormalige Sovjet Unie en delen van Zuid-Amerika) hebben een aanzienlijke kans om deze infectie op te lopen. Patiënten die afweer onderdrukkende middelen gebruiken hebben een verhoogde kans op het ontwikkelen van symptomatische tuberculose. Daarom wordt geadviseerd om u bij terugkomst te laten testen op tuberculose. Wanneer bij u tuberculose wordt aangetoond zult u worden behandeld via de tuberculose-arts (=longarts). U krijgt dan medicijnen voorgeschreven die u langere tijd (4 of 9 maanden) zult moeten gaan gebruiken."
23,Glaucoom,Behandeling,"Op dit moment is de enige bewezen therapie voor glaucoom het verlagen van de oogdruk. Indien de oogdruk voldoende verlaagd wordt, kan een verdere toename van gezichtsveld‐ defecten meestal worden voorkomen. Echter reeds aanwezige gezichtsvelddefecten kan men niet meer ongedaan maken. Daarom is het extra belangrijk dat glaucoom in een zo vroeg mogelijk stadium wordt ontdekt. Toch worden niet alle mensen met een verhoogde oogdruk behandeld. Er zijn namelijk mensen met een (matig) verhoogde oogdruk die hierdoor geen schade aan de oogzenuw oplopen. Deze mensen hebben geen glaucoom maar oculaire hypertensie. Een behandeling is dan overbodig maar een goede controle is wel geboden. Afhankelijk van de aanwezigheid van andere risicofactoren voor glaucoom, zal de oogarts met u bespreken hoe vaak controle nodig is. Aan de andere kant zijn er ook mensen met een normale oogdruk (≤21 mmHg) die wèl schade aan de oogzenuw hebben. Deze mensen hebben dus glaucoom en dienen behandeld te worden (normale druk glaucoom). Als men gaat behandelen, wordt meestal eerst gekozen voor behandeling met oogdruppels. Er zijn veel verschillende soorten oogdrukverlagende oogdruppels. De oogarts zal de soort oogdruppels zo kiezen dat een maximaal oogdrukverlagend effect wordt gekoppeld aan minimale bijwerkingen. Het is belangrijk dat de patiënt van het oogdruppelen (één of meerdere malen per dag) een vaste gewoonte maakt zodat het druppelen niet wordt vergeten. De techniek van het oogdruppelen kan in het begin problemen geven. De patiënt moet net zolang doordruppelen totdat hij een druppel in het oog voelt gaan. Blijft het oogdruppelen moeilijk dan kan de patiënt hiervoor eventueel een hulpmiddel gebruiken. Deze hulpmiddelen zijn te verkrijgen bij de apotheek. Wanneer er kans is op een afgesloten kamerhoek glaucoom wordt er met een laser een gaatje gemaakt in de iris. Dit is pijnloos. Indien oogdruppels niet voldoende oogdrukverlaging bewerkstelligen, kan bij sommige patiënten een laserbehandeling (laser-trabeculoplastiek) uitgevoerd worden. Hierbij wordt het afvoersysteem met behulp van laserlicht wijder gemaakt. Tenslotte kan er ook een oogdrukverlagende operatie verricht worden waarbij er een extra afvoermogelijkheid wordt gemaakt. Men spreekt dan van een filtrerende operatie (trabeculectomie). Bij onvoldoende effect kan er academisch uiteindelijk nog gekozen worden voor een glaucoomimplant."
23,Vlekken en flitsen,Glasvochttroebelingen,"De meest voorkomende oorzaak van glasvochttroebelingen is veroudering. Er ontstaan verdichtingen of klonteringen in het glasvocht. Bijziende mensen hebben er meer aanleg voor. Hoewel de glasvochttroebelingen dus wel hinderlijk kunnen zijn als ze klachten geven, is het meestal een onschuldige situatie. Het zien van één of meerdere (zwevende) vlekjes ten gevolge van glasvochttroebelingen, wordt ook wel met de Franse term ‘mouches volantes’ aangeduid."
23,Droge ogen,Diagnostiek,"De oogarts kan door middel van een aantal testen proberen de oorzaak van de droge ogen te achterhalen: 1. Schirmertest: meten van de hoeveelheid (kwantiteit) tranen met een klein strookje filterpapier. 2. Fluoresceïne: met deze kleurstof wordt het hoornvliesoppervlak op uitdrogingsplekjes beoordeeld. Tegelijkertijd wordt ook de kwaliteit en stabiliteit van de traanfilm bekeken. 3. De oogarts duwt met een wattenstokje op de ooglidrandjes om te zien hoe het met de eventuele verstopping van de Meibomkliertjes en de samenstelling van de talg staat. 4. Aanvullende testen/metingen of als daar aanleiding voor is, doorverwijzing naar bijvoorbeeld een radioloog, internist of reumatoloog."
23,Staaroperatie,Nastaar,Na een staaroperatie kan er na verloop van tijd een troebeling ontstaan van het lenszakje waarin de kunstlens zicht bevindt. Het lijkt dan net of de staar weer terugkomt. Dit wordt nastaar genoemd en het ontwikkelt zich meestal pas maanden tot jaren na de staaroperatie. Nastaar is met behulp van een laser op de poli makkelijk te behandelen. Hierbij wordt een opening in de nastaar gemaakt. Deze behandeling is pijnloos. Meestal merkt u niets meer dan alleen een tikkend geluid en lichtflitsjes.
23,Scheelzienoperatie (strabismusoperatie),Hoe kunt u de oogdruppels het beste gebruiken?,"- Was uw handen. 
- Draai de dop van het flesje en zet het geopende flesje klaar. 
- Buig het hoofd zo ver mogelijk naar achteren of laat diegene die gedruppeld moet worden op de rug gaan liggen. 
- Trek daarna het onderste ooglid omlaag en neem het flesje in de andere hand. 
- Knijp in het flesje en laat een oogdruppel in het onderste, witte gedeelte van het geopende oog vallen. 
- Het is daarbij belangrijk dat het flesje het oog niet raakt omdat bij eventuele infecties daardoor de rest van de vloeistof besmet kan worden. 
- Vervolgens laat u het ooglid los en kunt u het gesloten oog afvegen. 
- Op dezelfde manier druppelt u ook het andere oog. 
- Indien u twijfelt of de druppel er wel in is gekomen, dan nogmaals druppelen. 
- Was na het druppelen weer uw handen."
23,Laserbehandeling,Het verloop van een laserbehandeling,"Op de polikliniek wordt de pupil met oogdruppels wijd gemaakt. Alleen bij de laser-iridotomie wordt de pupil juist met oogdruppels vernauwd. Daarnaast krijgt u oogdruppels die het hoornvlies verdoven. U steunt met uw kin op de kinsteun, net zoals bij een oogonderzoek. De oogarts zet een glazen lensje op uw oog waardoor de oogleden open blijven staan. Het plaatsen van het lensje is een vreemd gevoel maar doet geen pijn omdat het oog verdoofd is. Daarna kan de behandeling beginnen. De laserstraal wordt op uw oog gericht en u kunt dan felle lichtflitsen zien. Verder hoort u het apparaat soms tikken."
24,Diagnostische zenuwwortelblokkade (Nocepta),Wat is een diagnostische wortelblokkade,"Om te weten te komen welke zenuwwortel belangrijk is voor het gebied waarin uw pijn zit, moet er eerst een diagnostische ofwel proefblokkade van deze zenuwwortel worden gedaan. Dit gebeurt door deze zenuwwortel (zie figuur bij nummer 5) met een injectie te verdoven zodat deze tijdelijk geen pijn meer kan geleiden. Dit is een verdoving die enkele uren werkzaam is. In die tijd is het belangrijk om te beoordelen of u pijnvermindering ervaart. Het kan nodig zijn om bij meerdere zenuwen een diagnostische blokkade uit te voeren."
24,VNUS closure,Wat kunnen mogelijke bijwerkingen van deze behandeling zijn,"- Na de behandeling kunt u blauwe plekken hebben rond de aanprikplaats. Schrikt u daar niet van, deze verdwijnen meestal binnen enkele weken na de behandeling. 
- Soms kunt u een trekkend, iets pijnlijk gevoel krijgen in het behandelde gebied gedurende twee weken. 
- Het kan voorkomen dat u na de behandeling gevoelsstoornissen in het been of een oppervlakkige spataderontsteking krijgt. 
- Zelden komen brandwonden, trombosebeen en zenuwletsel voor."
24,Plexus Coeliacus blokkade (Nocepta),Wat is een Plexus Coeliacus blokkade?,"Een plexus is een netwerk van zenuwen. Het zenuwnetwerk dat aan de achterzijde in de bovenbuikholte ligt, wordt in medische termen ""Plexus Coeliacus"" genoemd. Dit zenuwnetwerk is belangrijk voor pijn en kan door blokkades de pijn verminderen. Zoals bij mensen die ernstige pijnklachten hebben als gevolg van kanker van de bovenbuikorganen, bijvoorbeeld de alvleesklier, de maag en de lever. Vaak wordt medicinale alcohol gebruikt om de Coeliacus plexus te blokkeren. Soms kan deze behandeling ook effectief zijn bij alvleesklierontsteking (pancreatitis)."
24,Pijneducatie,Bio-Psycho-Sociaal model,"We benaderen pijn vanuit dit model, biologische factoren hebben te maken met het lichaam. Verschillende factoren hebben invloed op de pijn, bv. veel (spier)spanning, ziekte, infectie, vermoeidheid, functie verlies in een lichaamsdeel of beschadiging. Psychische factoren hebben te maken met het geestelijke. Ook hier hebben verschillende factoren invloed op de pijn. Uw karakter, bent u perfectionistisch, prestatiegericht of hebt u een grote controle behoefte? Deze eigenschappen leiden over het algemeen tot meer klachten, omdat mensen vaker over hun grens heen gaan. Maar ook uw levensstijl, therapietrouw, motivatie, angst, schuldgevoel of frustratie, onjuiste gedachtes of pijn en de oorzaak hiervan zijn van invloed op uw pijn. Sociale factoren hebben te maken met uw omgeving. Hierin hebben verschillende factoren invloed op uw pijn, bv. arbeid, relatie, gezinsrol, vrije tijdsbesteding, wonen, overlijden van een dierbare, een ongeluk wat gebeurt is. Energievreters zoals letselschade en onzekerheid over toekomst hebben ook invloed op uw pijn. Waarom stress verminderen? Langdurige stress vergroot de kans op gezondheidsschade. Bij al aanwezige ziekte wordt het herstel bemoeilijkt door stress."
25,Maagoperatie via kijktechniek tegen refluxziekten,Voorbereiding op de operatie,"Preoperatieve screening Als u geopereerd gaat worden, krijgt u een afspraak voor een pre-operatieve screening. Hier krijgt u informatie over de gang van zaken rondom een operatie (o.a. over de narcose) en zal een specialist (de anesthesioloog) u onderzoeken. Meer informatie hierover kunt u vinden in de folders die u ontvangt tijdens uw bezoek aan de pre-operatieve polikliniek. Nuchter Voor u onder narcose gaat moet u nuchter zijn. In het geval van deze operatie is dat belangrijk, omdat een deel of de hele maag wordt verwijderd. Omdat nuchterheid van groot belang is voor uw operatie, ontvangt u hierover een aparte folder: voorbereiding operatie/onderzoek onder anesthesie. In deze folder leest u behalve over nuchterheid nog meer over een goede voorbereiding van uw operatie. Hierin leest u ook hoe u zich hierop voorbereidt. Bijvoorbeeld doordat u voorafgaand aan de operatie: 
- Piercings en kunstnagels verwijderd. 
- Weet welke medicatie u voorafgaand aan de operatie krijgt. 
- Wat u zelf en wat ZGT doet voor uw veiligheid. Als u rookt, raden wij u aan om in ieder geval de uren voor de operatie niet te roken. Luchtwegen van rokers zijn gevoeliger voor ontstekingen. Voeding Tot 4 uur voor de operatie mag u nog normaal eten en tot 2 uur voor de operatie heldere dranken innemen. Nadien bent u nuchter. Medicijnen Gebruikt u medicatie dan kan het zijn dat u deze voorafgaand aan de operatie moet stoppen. Dit verschilt per persoon, per behandeling. Bespreek met uw medisch specialist wat voor uw situatie van toepassing is."
25,Operaties aan het oor,Wat kunt u bij een ooroperatie verwachten?,"Meestal vindt de operatie onder volledige narcose plaats, in bepaalde gevallen bestaat er een voorkeur om de ingreep onder plaatselijke verdoving te verrichten. Het verblijf in het ziekenhuis is mede hierdoor afhankelijk van het type operatie. Uw behandelend arts kan u dat tevoren nauwkeurig vertellen."
29,Acnes (Nocepta),Na de behandeling,"Na de behandeling gaat u naar de aftercare. U kunt een verdoofd gevoel of krachtsvermindering hebben aan de behandelde kant, reden waarom u na de behandeling niet zelf actief deel mag nemen aan het verkeer."
29,STEEP procedure bij hidradenitis suppurativa onder (tumescente) lokale anesthesie,Wat wel en niet doen na de ingreep,"Door de ingreep zult u zich minder fit voelen dan dat u gewend bent. De tumescent anesthesie beïnvloedt de rijvaardigheid niet, maar het is echter niet verantwoord om zelf terug naar huis te rijden. Geadviseerd wordt om na de ingreep één tot twee weken rustig aan te doen. Dit onder meer in verband met het bevorderen van de wondgenezing."
29,Endo-echoscopie (EUS) via de mond,Hulp/gezelschap,"Als u na het onderzoek naar huis gaat mag u, in verband met het uitwerken van de sedatie, niet alleen thuis zijn. Zorgt u daarom voor begeleiding voor de middag en avond. Mocht u Propofolsedatie hebben gehad dan mag u ook de nacht na het onderzoek niet alleen thuis zijn. Als u dit niet kunt regelen, meld dit dan tijdens het intakegesprek aan de behandelend medisch specialist of verpleegkundig specialist"
30,IPPD (N-isopropyl-N fenyl-parafenyleendiamine),Waar komt IPPD o.a. in voor?,"- Rubberen banden; 
- Transportbanden; 
- Buizen en slangen van zwart rubber; 
- Autobumpers; 
- Rubberen laarzen; 
- Handvatten van machines, gereedschap, (brom)fiets, motor, etc.; 
- Zwart rubberen handschoenen; 
- Elastiek in kleding en ondergoed; 
- Duikpakken en –maskers; 
- Windsels en bandages met elasticiteit; 
- Squashballen; 
- Horlogebandjes van rubber(onderdelen); 
- (Kleur)shampoo (ook Henna)."
30,Thiuram mix,Waarin kan thiuram mix voorkomen?,"- Antislip op bv tapijten; 
- Ballonnen; 
- Elastiek; 
- Tuinslang en tuinhandschoenen; 
- Huishoudhandschoenen; 
- Hoofdkussens en matrassen; 
- Handvatten waarin rubber is verwerkt; 
- Keukengereedschap waarin rubber is verwerkt; 
- Duikbril, badmuts etc.; 
- Rubberen laarzen; 
- Sportschoenen; 
- Pantoffels; 
- Rubberen binnenzolen van schoenen; 
- Beha’s; 
- Sponzen waarin rubber is verwerkt; 
- Rubberlatex condooms; 
- Landbouwgif; 
- Oortelefoons; 
- Antivlooien- en antitekenmiddelen bij huisdieren; 
- Andere producten waarin rubber is verwerkt."
30,Imidazolidinyl urea,Alternatieve namen voor imidazolidinyl urea,"- N,N-methylenebis (N'-)1- (hydroxymethyl)-2,5-dioxo-4- imidazolidinyl urea; 
- Urea, N,N-methylenebis [N'-[3- (hydroxymethyl)-2,5-dioxo-4- imidazolidinyl]; 
- 1,1'-Methylenebis[3-[3-(hydroxymethyl)- 2,5-dioxo-4-imidazolidinyl]urea]; 
- Germall 115®; 
- Imidurea NF®; 
- Biopure 100®; 
- Imidurea®; 
- Sept 115®; 
- Tristat 1U®; 
- Unicide U-13®."
30,Thiuram mix,Hoe kan ik thiuram mix vermijden?,"De beste manier om iets te vermijden is door zich bewust te zijn welke producten thiuram mix bevatten. Over het algemeen is het erg moeilijk om te bepalen welke rubberversnellers er in een bepaald product voorkomen. Minimaliseer blootstelling aan alle rubberproducten en gebruik alternatieven zoals vinyl, plastic, hout, leer of stof. Bepaalde producten worden onder de naam hypoallergeen verkocht. Toch is het verstandig om voor gebruik contact op te nemen met de fabrikant om navraag te doen naar de gebruikte rubberversnellers. Vinyl handschoenen kunnen een geschikt alternatief zijn hoewel sommige mensen voor zowel rubber als vinyl allergisch kunnen zijn. Tactylon® handschoenen zijn voor de meeste mensen een goed alternatief. Wees er op verdacht dat niet rubberen handschoenen minder bescherming bieden tegen virussen en bepaalde chemicaliën dan rubberen handschoenen. Wanneer u een rubberallergie heeft en een chirurgische- of tandheelkundige behandeling moet ondergaan dan moet u uw (tand)arts inlichten over deze allergie. Vermijd het dragen van schoenen waarin rubber is verwerkt. Sokken of panty’s die gedragen zijn in een schoen die rubber bevat, kunnen zijn gecontamineerd en kunnen ook een allergische reactie veroorzaken. Deze sokken kunnen beter niet meer worden gedragen, omdat zelfs na het wassen niet alle rubberdeeltjes verdwijnen. Condooms die geen rubber bevatten (o.a. Durex Avanti) en plastic diafragma’s zijn een goed alternatief. Bedek armleuningen van meubilair met bv een handdoek en vermijd het blootvoets lopen op tapijt en vloerbedekking."
30,Geurstoffen mix,Kruisreacties,"- Perubalsem; 
- Cassia olie; 
- Kaneel; 
- Cloves; 
- Citronella kaarsen; 
- Ethyleen bassylaat; 
- Tijgerbalsem."
30,Kobalt,5. Kobalt Wat is kobalt en waar vind je het?,"Kobalt is een metaal dat in de grond, in stof en in zeewater voorkomt. Hieronder volgt een lijst met een aantal van de vele bronnen van kobalt en waar en hoe we ermee in contact kunnen komen: 
- Kobaltblauw pigment in porselein, glas, aardewerk, keramiek en emaille; 
- Kobaltblauw in blauwe en groene waterverf, kleurpotloden en stiften; 
- Metalen voorwerpen; gespen, knopen, ritsen, etc.; 
- Medisch gebruik: vitamine B12 preparaten, metalen prothesen, gebitselementen en plaatjes; 
- Haarverf (in licht bruine tinten); 
- Deodorant; 
- Cement; 
- Rubberen banden; 
- Oliën; 
- Verf; 
- Polyester hars."
33,Transurethrale resectie prostaat,De volgende dag,"U mag de volgende dag weer uit bed. Indien u voldoende hersteld bent mag het infuus in de loop van de dag worden afgekoppeld. Het spoelsysteem wordt op instructie van de uroloog, afhankelijk van de kleur van de urine verwijderd. De blaaskatheter en de eventuele buikkatheter blijven nog zitten."
33,Postoperatieve ileus,Misselijkheid/braken,"De verpleegkundige zal een slangetje via uw neus, door uw keel en vervolgens in uw maag brengen, dit heet een maagsonde. Uw maag produceert iedere dag zo’n 1,5 liter aan verteringssappen. Normaal gesproken wordt dit door de darmen gebruikt voor het verteren van voedsel, echter nu zal dit zich ophopen in uw maag. Door middel van de maagsonde kunnen deze verteringssappen worden verwijderd waardoor misselijkheid in veel gevallen wordt bestreden en braken wordt voorkomen. Uw maag kan hierdoor tot rust komen en herstellen. Ook komt er zo minder druk op uw darmen waardoor de opgezette buik en eventuele pijnklachten wat verminderd kunnen worden. Mocht de misselijkheid toch aanhouden, dan zal de verpleegkundige u medicatie toedienen om deze klachten te bestrijden."
33,Tips & regels voor uw leven met peritoneaal dialyse,Paardrijden,"Wanneer u intensief paardrijdt, is de kans op complicaties aan de katheter en de huidpoort groter. Ook bij het beoefenen van deze sport moet de katheter goed worden gefixeerd. Bij intensief paardrijden, kan ook een bodyprotector gebruikt worden. Voor meer informatie over de bodyprotector kunt u terecht bij uw thuisdialyseverpleegkundige."
34,"FLOT, patiënteninformatie",Het verloop van de FLOT kuur,U begint met een chemokuur. Deze kuur bestaat uit vier medicijnen. 1. Fluorouracil (=5FU) 2. Leucovorin (=folinezuur) 3. Oxaliplatin 4. Taxotere (=docetaxel) 1 2 3 4 5 6 7 8 9 10 11 12 13 14 F L O T
34,"BEACOPP (escalated), patiënteninformatie",U begint met een chemokuur. Deze kuur bestaat uit zeven medicijnen:,"1. Bleomycine 2. Etoposide 3. Adriamycine (=doxorubicine) 4. Cyclofosfamide 5. Oncovin (=vincristine) 6. Procarbazine (tabletten, worden thuis ingenomen) 7. Prednison (tabletten, worden thuis ingenomen)"
34,"Destiny Breast 06 studie, T-DXd patiënteninformatie",Het verloop van de T-DXd kuur,U begint met een chemokuur. Deze kuur bestaat uit één medicijn. 1 Trastuzumab Deruxtecan
34,"Oxaliplatin_Capecitabine, patiënteninformatie",Het verloop van de Oxaliplatin/Capecitabine kuur,U begint met een chemokuur. Deze kuur bestaat uit twee medicijnen. 1. Oxaliplatin 2. Capecitabine (= Xeloda)
34,"Trastuzumab_oxaliplatin_capecitabine, patiënteninformatie",Het verloop van de Trastuzumab/Oxaliplatin/Capecitabine kuur,U begint met een chemokuur. Deze kuur bestaat uit drie medicijnen. 1. Trastuzumab 2. Oxaliplatin 3. Capecitabine (= Xeloda)
35,Uterus embolisatie,Medicijnen,"Gebruikt u bloedverdunnende middelen? Overleg dan met uw gynaecoloog of u deze kan blijven gebruiken of dat u deze tijdelijk moet stoppen. Andere medicijnen die u gebruikt, kunt u gewoon innemen. Tenzij uw gynaecoloog anders heeft voorgeschreven. Bij gebruik van Sintrom, Marcoumar wordt bij uw opname bloed afgenomen. Heeft u vragen over de medicijnen die u gebruikt dan kunt u altijd contact opnemen met uw aanvragend specialist."
36,Ganglion Sphenopalatinum blokkade (Nocepta),Behandelingsduur en nazorg,"De behandeling duurt 45-60 minuten. Na de behandeling gaat u naar de nazorg waar u tevens 45-60 minuten zult verblijven. Iedere patiënt reageert verschillend op een behandeling. De nazorg kan hierdoor zowel korter als langer duren. In verband met de gebruikte medicatie mag u niet actief deelnemen aan het verkeer. Uw pijnspecialist bepaald in overleg met u, wanneer u weer naar huis mag."
36,Triggerpoint- of lokale behandeling perifere zenuwen (Nocepta),Behandelingsduur,De behandeling duurt ongeveer 20 minuten. U zult tevens 20-30 minuten op de nazorg verblijven. Ieder patiënt reageert verschillend op een behandeling. De nazorg kan hierdoor zowel korter als langer duren.
37,Golimumab bij Colitis Ulcerosa,Voorzorgsmaatregelen,"Voordat u start met Golimumab is het van belang om sluimerende of actieve infecties uit te sluiten dan wel te behandelen. Tuberculose is een infectie die zich soms jarenlang ongemerkt in de longen ophoudt zonder problemen te geven. Het immuunsysteem houdt de bacteriën dan onder controle. Het gebruik van Golimumab kan ertoe leiden dat de infectie actief wordt. Daarom zult u voor het starten met de behandeling op tuberculose onderzocht worden. Ook Hepatitis B en C kunnen worden gecontroleerd, evenals HIV besmetting. Het is belangrijk dat u zelf let op andere bronnen en/of algemene verschijnselen van infecties. Klachten die hierbij kunnen passen zijn: 
- Gezwollen lymfeklieren; 
- Aanhoudend hoesten; 
- Plotseling gewichtsverlies; 
- Koorts. Het is tevens belangrijk dat u let op andere bronnen van infecties zoals wonden of problemen met het gebit. Als u een infectie vermoedt, meld dit dan aan uw behandelende medisch specialist of verpleegkundige."
37,Tocilizumab onderhuidse injectie,Reizen en vaccinaties (inentingen),"Griepvaccinatie, coronavaccinatie, pneumokokkenvaccinatie Kunt u veilig laten toedienen tijdens de behandeling met reumaremmers aangezien het geen levend verzwakt vaccin bevat. Toediening hiervan wordt zelfs aanbevolen. Reisvaccinaties Heeft u een reis naar een (tropisch) land in de planning waarvoor reisvaccinaties nodig zijn (denk aan gebieden als Afrika en Zuid- Amerika) of gaat u naar een land zonder goede medische en hygiënische voorzieningen? In dat geval is het verstandig om uw reumatoloog of reumaverpleegkundige tijdig (zo mogelijk één jaar van te voren) hiervan op de hoogte te stellen. Het reizen naar landen waarvoor toediening van een ‘levend verzwakte vaccinatie’ vereist is of waar bepaalde besmettelijke ziekten zoals TBC (tuberculose) en gele koorts voorkomen, wordt afgeraden. Tijdens het gebruik van tocilizumab mag u geen ‘levend verzwakte vaccinaties’ toegediend krijgen. Voorbeelden hiervan zijn vaccinaties tegen gele koorts, pokken, poliovirus, BCG (tegen tuberculose) en BMR (tegen bof, mazelen en rode hond). Door de reumaremmers kunnen vaccinaties minder effectief zijn. Uw reumatoloog of reumaverpleegkundige kan u meer uitleg en adviezen hierover geven."
37,Certolizumab,Reizen en vaccinaties (inentingen),"Griepvaccinatie, coronavaccinatie, pneumokokkenvaccinatie Kunt u veilig via de huisarts laten toedienen tijdens behandeling met certolizumab aangezien het geen levend verzwakt vaccin bevat. Toediening wordt zelfs aanbevolen. Reisvaccinaties heeft u een reis naar een (tropisch) land in de planning waarvoor reisvaccinaties nodig zijn (denk aan gebieden als Afrika en Zuid- Amerika) of gaat u naar een land zonder goede medische en hygiënische voorzieningen? In dat geval is het verstandig om uw reumatoloog of reumaverpleegkundige tijdig (zo mogelijk één jaar van te voren) hiervan op de hoogte te stellen. Het reizen naar landen waarvoor toediening van een ‘levend verzwakte vaccinatie’ vereist is of waar bepaalde besmettelijke ziekten zoals TBC (tuberculose) en gele koorts voorkomen, wordt afgeraden. Tijdens het gebruik van certolizumab mag u geen ‘levend verzwakte vaccinaties’ toegediend krijgen. Voorbeelden hiervan zijn vaccinaties tegen gele koorts, pokken, poliovirus, BCG (tegen tuberculose) en BMR (tegen bof, mazelen en rode hond). Door reumaremmers kunnen vaccinaties minder effectief zijn. Uw reumatoloog, reumaverpleegkundige en/of degene die de vaccinaties zal toedienen kan u meer uitleg en adviezen hierover geven."
39,"FLOT, patiënteninformatie",Naast de algemene bijwerkingen kunnen de volgende specifieke bijwerkingen optreden:,"- Bij koorts boven de 38.5°C moet u contact met ons opnemen. 
- Uw haar kan gaan uitvallen. Dit is van tijdelijke aard en begint meestal twee à drie weken na de eerste toediening. Haaruitval begint meestal met een pijnlijke hoofdhuid. 
- Het komt af en toe voor dat iemand allergisch reageert op deze kuur. 
- Klachten van spier- en/of gewrichtspijn kunnen voorkomen. U mag hiervoor zo nodig tot maximaal vier keer daags 1000 mg paracetamol innemen. 
- U kunt vocht vasthouden en daardoor in gewicht toenemen. 
- U kunt last krijgen van tintelingen en/of een doof gevoel in de vingertoppen en/of tenen. Meldt dit bij een volgend bezoek aan uw behandelend specialist. 
- Drink zo min mogelijk koude dranken en kleed u zo warm mogelijk aan. 
- Tijdens de toediening van oxaliplatin kan een pijnlijk, prikkelend gevoel ontstaan in de arm. Hiervoor krijgt u een warme doek op de infuus arm. Ook kunt u van huis een kruik meenemen die wij dan voor u vullen met warm water. 
- Soms kan een gespannen gevoel in de keel of hals ontstaan. Dit doet zich meestal voor tijdens of vlak na de toediening. Het verdwijnt over het algemeen vrij snel. Kenmerken zijn: moeilijk slikken of praten, benauwdheid, spanning in de kaken, vreemd gevoel in de tong 
- Resten cytostatica kunnen tot dag acht in het lichaamsvocht (onder meer in urine, ontlasting, sperma, speeksel en braaksel) aanwezig zijn. Als u klachten krijgt die u niet vertrouwt mag u altijd contact met ons opnemen."
39,Cisplatin_Gemcitabine kuur (3 wekelijks),Naast de algemene bijwerkingen kunnen de volgende specifieke bijwerkingen optreden:,"- Bij koorts boven de 38,5° moet u contact met ons opnemen. 
- Uw haar gaat in principe niet uitvallen, mogelijk wordt het alleen wat dunner. 
- Het is mogelijk dat na enkele kuren uw gehoor (blijvend) wat afneemt. Geef dit door aan uw arts of verpleegkundig specialist. 
- Om de schadelijke werking van cytostatica op uw nieren te verminderen krijgt u tijdens de behandeling extra vocht toegediend. 
- Deze kuur kan griepachtige verschijnselen veroorzaken, u kunt daardoor spierpijn en pijnlijke gewrichten krijgen. Zonodig kunt u maximaal vier maal daags 1000 mg paracetamol innemen. 
- Resten cytostatica kunnen tot dag tien in het lichaamsvocht (onder meer urine, ontlasting, sperma, speeksel en braaksel) aanwezig zijn. In het ziekenhuis krijgt u adviezen over hoe u hiermee om kunt gaan. Als u klachten krijgt die u niet vertrouwt mag u altijd contact met ons opnemen"
39,"Paclitaxel_Trastuzumab wekelijks, patiënteninformatie",Naast de algemene bijwerkingen kunnen de volgende specifieke bijwerkingen,"optreden: 
- Bij koorts boven de 38,5°C moet u contact met ons opnemen. 
- Uw haar gaat uitvallen. Dit is van tijdelijke aard en begint meestal drie à zes weken na de eerste toediening. Haaruitval begint meestal met een pijnlijke hoofdhuid. 
- Spierpijn en /of gewrichtspijn is een veel voorkomende bijwerking die over het algemeen twee tot drie dagen na het infuus optreedt. U mag zo nodig maximaal vier maal daags 1000mg paracetamol innemen. 
- U kunt last krijgen van tintelingen en/of een doof gevoel in tenen en/of vingertoppen. Dit graag melden bij een volgend bezoek aan het ziekenhuis. 
- Resten cytostatica kunnen tot dag drie in het lichaamsvocht (onder meer urine, ontlasting, sperma, speeksel en braaksel) aanwezig zijn. In het ziekenhuis krijgt u adviezen hoe u hiermee om kunt gaan."
39,Parafenyleendiamine,De behandeling van PPD-dermatitis,In ernstige en acute gevallen van PPD- haarverf dermatitis moet men het haar en hoofdhuid zorgvuldig wassen met een milde zeep of zeepvrije shampoo. Om te verzachten kunt u een nat mengsel gebruiken van olijfolie en citroensap. Men kan ook een crème of emulsie gebruiken met een corticosteroïd. Eventueel kunnen er orale corticosteroïden worden gegeven.
41,Mercaptopurine (6) (Purinethol) bij IBD,Werking,"Uw behandelend medisch specialist schrijft meestal 6-Mercaptopurine voor wanneer andere medicijnen niet of onvoldoende hebben geholpen of wanneer het niet lukt om langdurig prednisongebruik af te bouwen. 6-Mercaptopurine behoort tot de groep van immunosuppressiva. Dit zijn geneesmiddelen die de natuurlijke lichaamsafweer onderdrukken. Bij inflammatoire darmziekten wordt Azathioprine (Imuran) vaak als eerste afweer onderdrukkend medicijn ingezet, maar circa 10 tot 20% van de patiënten kan dit middel echter niet goed verdragen. Als vervanger kan 6-mercaptopurine worden voorgeschreven. Soms wordt ook direct 6-Mercaptopurine gestart. Door het gebruik van 6-Mercaptopurine wordt de zogenoemde ‘overactieve afweer’ onderdrukt en daarmee de activiteit van de chronische darmontsteking onderdrukt. In hoge dosering is 6-Mercaptopurine een cytostaticum omdat het de groei van cellen remt en snelgroeiende, woekerende cellen doodt. De dosering van 6-Mercaptopurine is bij de ziekte van Crohn en colitis ulcerosa echter veel lager dan bij de behandeling van kwaadaardige aandoeningen. Hierdoor zullen de bijverschijnselen ook minder vaak voorkomen en milder van aard zijn. Dit is belangrijk om te weten, daar het mogelijk is dat de bijsluiter die u van uw apotheek krijgt, gericht is op mensen met kwaadaardige aandoeningen. 6-Mercaptopurine moet veelal 2 tot 3 maanden gebruikt worden voordat het effect merkbaar is. Daarom gaat u wellicht - in overleg met uw medisch specialist - in eerste instantie door met de medicatie die u al gebruikt. Wanneer blijkt dat u goed op het middel reageert en er geen bijwerkingen optreden, kan 6-mercaptopurine langdurig gebruikt worden."
41,"Iloprost (ilomedine), bij reumatische aandoeningen",Waarschuwingen:,"- Het is van groot belang dat u niet rookt. Roken kan het effect van iloprost ongedaan maken. 
- Iloprost vermindert de werking van de bloedplaatjes. Het is verstandig om tijdens de behandeling met iloprost tijdelijk geen NSAID’s te gebruiken. NSAID’s zijn pijnstillers met ontstekingsremmende werking zoals naproxen, diclofenac en ibuprofen. Overleg hierover met uw reumatoloog. 
- Gebruikt u bloedverdunners of bloeddrukverlagende / vaatverwijdende medicijnen? Overleg vóór het infuus met uw reumatoloog of u deze tijdelijk moet stoppen of hiermee door mag gaan tijdens de behandeling met iloprost. 
- Nadat u het laatste iloprost infuus gehad heeft kunt u meestal nog dezelfde dag naar huis. Uw arts zal u instrueren welke (bloeddrukverlagende / vaatverwijdende) medicijnen u mag herstarten."
42,Tocilizumab per infuus,Geplande operaties,Tocilizumab wordt bij voorkeur niet gestart/gegeven gedurende de twee maanden voordat een geplande operatie plaatsvindt. Met het infuus wordt gewacht totdat de wond goed genezen is en er geen tekenen van infectie zijn. Het is daarom verstandig om uw reumatoloog tijdig (bij voorkeur minimaal drie maanden vooraf) te informeren dat u een operatie moet ondergaan. Informeer tijdig degene die de operatie uitvoert dat u wordt behandeld met tocilizumab.
42,Tocilizumab onderhuidse injectie,Tandheelkundige ingrepen,"Tocilizumab mag u meestal in de periode voor, tijdens en na een tandheelkundige ingreep blijven gebruiken. Bij bloedige ingrepen kan wel geadviseerd worden om antibiotica te gebruiken, om het risico op een infectie te verlagen. Het is daarom verstandig om uw reumatoloog tijdig te informeren dat u een ingreep moet ondergaan. Informeer tijdig degene die de ingreep uitvoert dat u wordt behandeld met tocilizumab."
42,Filgotinib bij IBD,Dosering filgotinib,U start met een dosering van de filgotinib eenmaal daags 200 milligram. Deze dosering mag u ook als onderhoudsdosering blijven gebruiken. Indien u ouder bent dan 75 jaar of een verminderde nierfunctie heeft zal de dosering aangepast worden naar eenmaal daags 100 milligram.
43,Voedingsadviezen bij een ileostoma,Voedingsadviezen bij een ileostoma,"In deze folder vindt u adviezen over de voeding bij een ileostoma. Een ileostoma is een kunstmatige uitgang van de dunne darm op de buik. Deze is aangelegd omdat de dikke darm is verwijderd of (tijdelijk) niet wordt gebruikt. In de dikke darm vindt het indikken van de ontlasting plaats en worden vocht en zout weer in het lichaam opgenomen. Bij een ileostoma gebeurt dit niet. De ontlasting die via de ileostoma het lichaam verlaat is daarom over het algemeen brijig of zelfs waterdun. Doordat de ontlasting meer en dunner is verliest u extra vocht en zout. Na de operatie waarbij een ileostoma wordt aangelegd, komt de stoma binnen 24 uur op gang. Een vloeibare productie van circa 1200 ml per 24 uur is in de eerste week na de operatie normaal en in de volgende twee tot drie maanden dikt de ontlasting vervolgens in tot minder dan 1000 ml per dag. Hierbij leegt u een stomazakje gemiddeld 4-6 keer per 24 uur waarvan ook 1-2 keer per nacht. Na het aanleggen van een ileostoma is het volgen van een speciaal dieet niet nodig, alles mag gegeten en gedronken worden. De basis van de voeding is een gezonde voeding. Voor richtlijnen ‘gezonde voeding’, kijk op de website van het voedingscentrum. https://www.voedingscentrum.nl/nl/gezond-eten-met-de-schijf-van-vijf Er zijn wel een aantal zaken waar u rekening mee kunt houden. Deze worden hieronder beschreven."
43,"Galblaas, het verwijderen van",De galblaas,"De galblaas is een klein peervormig orgaan dat aan de onderkant van de lever ligt, rechts boven in de buik. De galblaas is door gangetjes (galwegen) verbonden met de lever en met het bovenste gedeelte van de dunne darm (de twaalfvingerige darm). De lever vormt dag en nacht gal (een vloeistof die zeer belangrijk is voor de vertering van vetten in het voedsel) en voert de gal af naar de galblaas waar het wordt ingedikt en opgeslagen. Zodra er voedsel in de darm komt, met name bij vet voedsel, perst de galblaas de gal via de afvoerbuis naar de dunne darm. Dit geeft de ontlasting de bruine kleur. Wanneer de galblaas is verwijderd wordt deze functie overgenomen door de lever en de galgangen. Deze functie is zelfs vaak al overgenomen bij een afgesloten galblaas of een galblaas die vol stenen zit."
43,Gastric bypass,De operatie,"De gastric bypass operatie duurt ongeveer anderhalf uur en is in beginsel definitief (niet omkeerbaar). Voor deze operatie wordt u in principe één nacht in het ziekenhuis opgenomen. Gastric bypass houdt in dat de maag in tweeën wordt gedeeld. Het bovenste, kleinste deel van de maag (2) wordt verbonden met de dunne darm (4). Deze maagverkleining resulteert in een verminderde voedselinname. Het andere deel van de maag (3) en het aangrenzende eerste stuk van de dunne darm, de 12- vingerige darm (6) worden na de operatie ‘overgeslagen’ (ge’bypassed’). Verderop wordt weer een verbinding gemaakt met de dunne darm, zodat het maagsap, de gal en alvleeskliersap uiteindelijk toch hun weg naar de rest van de darm kunnen vinden. Het voedsel wordt dus zo omgeleid dat deze belangrijke spijsverteringsstoffen er pas veel later dan normaal mee worden vermengd. Hierdoor worden er minder voedingstoffen in de bloedbaan opgenomen. Ook treedt een verandering van de spijsverteringshormonen op."
44,Medicijnhuidtest,Maag/darm medicijnen,72 uur van te voren staken Axid Pepcidin Cimetidine Ranitidine famotidine Tagamet Nizatidine Zantac Pepcid
44,Latexprovocatie,Antidepressiva,"72 uur van te voren staken, altijd na overleg met de allergoloog Amitriptyline Nortriptyline Anafranil Prothiaden Clomipramine Remeron Dosulepine Sarotex Doxepine Seroquel Maprotiline Sinequan Mianserine Tolvon Mirtazapine Trazodon Nortrilen Trazolan Tryptizol quetiapine"
44,Latexprovocatie,Longmedicatie ,"24 uur van te voren staken Airflubo Oxis Airflusal Revlar Anoro Salflutin Atectura Salufer Atimos Salmeterol Bevespi Seretide Bricanyl retard Serevent Bufoler Spiolto Busalair Spiriva Cromoglicinezuur Symbicort Duoresp Tilade Duaktir-genuair Tiotropium Enerzair Tavulus Flutiform Tiotrus Foradil Trixeo Formeterol Trimbo Foster Tregely Indaceterol=Hirobriz, Onbrez Umeclidinum=Incruse Lomudal Ultibro Nedocromil Xoterna Olodateol=Striverdy Longmedicatie, 48 uur van te voren staken Theofylline Theolair retard Longmedicatie, 72 uur van te voren staken Montelukast Singulair"
45,Bisfosfonaten,Bisfosfonaten,"Uw reumatoloog heeft u een bisfosfonaat tablet zoals alendroninezuur (Fosamax®, Fosavance®), risedroninezuur (Actonel®, Actokit®), ibandroninezuur (Bonviva®, Bonendro® of Adrovance®), een drank zoals alendroninezuur (Bonasol®) of een infuus zoals zoledroninezuur (Aclasta®, Zometa®) en pamidroninezuur (ook wel APD genoemd) voorgeschreven. Deze middelen worden gebruikt ter voorkoming en behandeling van botontkalking (osteoporose) en bij een verhoogde kans op botbreuken. Om dit medicijn goed te kunnen gebruiken, is het belangrijk dat u weet wat u inneemt. Lees daarom behalve deze folder ook de bijsluiter van de apotheek."
45,Abatacept onderhuidse injectie,Abatacept (Orencia®) per infuus,"Uw reumatoloog heeft u abatacept voorgeschreven voor de behandeling van uw reumatische aandoening. Dit is een biologische reumaremmer. Om dit medicijn goed te gebruiken, is het belangrijk dat u er een aantal dingen over weet. Lees daarom behalve deze folder ook de bijsluiter van de apotheek."
45,Tocilizumab onderhuidse injectie,Tocilizumab (RoActemra®) per infuus,"Uw reumatoloog heeft u tocilizumab voorgeschreven voor de behandeling van uw reumatische aandoening. Dit is een biologische reumaremmer. Om dit medicijn goed te gebruiken, is het belangrijk dat u er een aantal dingen over weet. Lees daarom behalve deze folder ook de bijsluiter van de apotheek."
50,Bipolaire enucleatie van de prostaat,Operatie,"Door een voor deze ingreep getrainde uroloog wordt via de plasbuis, uw prostaatklier van de kapsel losgemaakt. Vervolgens wordt de klier verkleind om de stukjes uit te kunnen spoelen. Vergelijk het met een mandarijn pellen zonder de schil rondom kapot te maken. Als de vrucht los is van de schil, kunnen de partjes worden uitgespoeld. Hierdoor ontstaat meer ruimte voor de plasbuis in de prostaat waardoor het plassen na de operatie gemakkelijker zal gaan. Deze operatie is vergelijkbaar met de open subcapsularie prostatectomie, een Hryntschak of een Millin operatie (operaties die met een snee in de onderbuik worden uitgevoerd) maar is veel minder gecompliceerd. En de tijd die u in het ziekenhuis moet blijven is doorgaans veel korter. Ook hele grote prostaten kunnen, anders dan met een conventionele TURP, op deze manier behandeld worden. Meestal kunt u één of twee dagen na de operatie weer naar huis."
