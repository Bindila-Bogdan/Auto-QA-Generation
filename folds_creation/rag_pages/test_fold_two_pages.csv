filename,page number,page text
Enteroscopie distaal poliklinisch,page_1,"Title: Voorbereiding
Een week voor het onderzoek mag u geen ijzertabletten innemen. Na het onderzoek kunt u de staaltabletten als voorheen innemen. Een week voor het onderzoek mogen geen maag- of darmfoto’s gemaakt worden. Soms worden tijdens de enteroscopie kleine ingrepen verricht, zoals het wegnemen van een poliep of een stukje weefsel voor biopsie. Als u bloedverdunnende medicijnen gebruikt kan een langdurige bloeding optreden. In overleg met de specialist wordt dit aangepast. Na het onderzoek hoort u van de specialist die het onderzoek verricht heeft, wanneer u weer mag starten met de bloedverdunnende medicijnen. Indien u medicijnen gebruikt wordt door de verpleegkundige, specialist of anesthesioloog met u besproken of u deze medicijnen de ochtend van het onderzoek moet innemen. Bent u diabeet en gebruikt u hiervoor medicatie dan krijgt u van de specialist hierover een advies. Neemt u uw medicatie voor de diabetes, zoals de tabletten en/of de insulinepen mee naar het ziekenhuis. Het is verstandig altijd een lijstje bij u te hebben met medicijnen die u regelmatig inneemt.

Title: Verloop van het onderzoek
Voordat de specialist begint met het onderzoek krijgt u op de dagopname een infuus in u hand of arm. U doet uw eventuele gebitsprothese uit en gaat naar de onderzoekskamer. U wordt verzocht uw onderlichaam te ontbloten. De bewakingsapparatuur wordt aangesloten. Via het infuusnaaldje en/of infuus in de arm krijgt u het sedatiemiddel toegediend worden. In geval van propofol sedatie bewaakt de sedatie praktijk specialist bewaakt uw hartslag, bloeddruk en het zuurstofgehalte in uw bloed. Ten slotte krijgt u zuurstof toegediend en wordt uw ademhaling nauwlettend in de gaten gehouden. Op de onderzoekstafel/bed dient u met opgetrokken knieën te gaan liggen. Vervolgens start de specialist met het onderzoek. Het onderzoek vindt plaats via de dikke darm. De scoop wordt dan via de anus ingebracht en telkens een stukje opgeschoven totdat het einde van de dikke darm is bereikt. Vervolgens wordt de endoscoop zo ver mogelijk in de dunne darm geschoven. Daarna gaat de scoop langzaam terug en kan de arts alles goed bekijken. In enkele gevallen worden stukjes slijmvlies weggenomen voor nader laboratoriumonderzoek. Soms worden tijdens het onderzoek één of meerdere poliepen verwijderd. Deze kunnen meestal direct en pijnloos worden verwijderd. Omdat u sedatie hebt gekregen, kunnen we u geen toestemming vragen om de poliep direct te verwijderen. Ter voorkoming van onnodige afbreking en herhaling van het onderzoek gaan we ervan uit dat u hiervoor toestemming geeft. Indien dit niet het geval is, maakt u dit dan van tevoren kenbaar. Soms is het nodig dat u na verwijdering van een poliep ter controle een nacht wordt opgenomen. In principe mag u dan de volgende dag weer naar huis. Het onderzoek kan enkele uren in beslag nemen. Tijdens het onderzoek blijft u slaperig.

Title: Na het onderzoek
Na afloop van het onderzoek blijft u gemiddeld twee tot drie uur op de dagverpleging om het slaapmiddel enigszins te laten uitwerken. Na het onderzoek kunt u door de ingeblazen lucht wat krampende pijn ervaren. Deze pijn verdwijnt als u deze lucht kwijtraakt door winden te laten. Wanneer er een stukje weefsel is weggenomen kan enig bloedverlies optreden. U mag na de ingreep weer normaal eten en drinken. U krijgt na het onderzoek een broodje en drinken aangeboden op de dagopname. Het is mogelijk dat het enige dagen duurt voordat u weer ontlasting heeft."
Flash Glucose Monitoring Systeem,page_0,"Title: Flash Glucose Monitoring Systeem
U heeft goedkeuring gekregen voor het gebruik van een Flash Glucose Monitoring Systeem (afgekort FGM). In deze folder leest u meer over deze FGM. Met een FGM kunt u de glucosewaarde controleren en de impact van uw activiteiten op de glucosewaarden direct volgen. De sensor meet elke 15 minuten de glucosewaarde. Om inzicht te krijgen in de meeste recente waarde scant u de sensor met een bijbehorende reader of met een app op uw smartphone. U ziet dan uw huidige glucosespiegel en of uw glucosewaarde daalt of stijgt. Door het scannen wordt tevens de gemeten glucosewaarden van de afgelopen 8 uur opgeslagen in de reader of app. Zo kunt u ook terugkijken en leren van eerdere beslissingen die u heeft genomen ten aanzien van uw diabetesbehandeling. Tevens kunt u een alarmfunctie inschakelen en instellen op een lage en hoge glucosewaarde. U krijgt dan een seintje als de waarde op en onder/boven deze waarde is.

Title: Doel
Het doel van de FGM is om u meer inzicht te verschaffen in uw glucosewaarden, zodat u daarmee een betere controle over uw diabetes kunt bereiken.

Title: Gebruik
U draagt de FGM op uw bovenarm of eventueel uw buik. De sensor blijft 14 dagen op dezelfde plek zitten, waarna u hem verwisselt. Om de glucosewaarde te controleren scant u de sensor met een bijbehorende reader of met een app op uw smartphone. Om voldoende gegevens over het verloop van uw glucosewaardes te verzamelen scant u minimaal 4 keer per dag de sensor. Als waarschuwingen over uw glucose en glucosemetingen niet overeenkomen met uw symptomen of uw verwachtingen, gebruikt u een bloedglucosemeter om beslissingen te nemen over uw diabetesbehandeling. Om in aanmerking te komen voor de FGM verwachten wij dat u: 
- 3x per jaar een consult heeft met uw diabetesbehandelaar. 
- Zorgvuldig en volgens instructie omgaat met de sensor en toebehoren. 
- Minimaal 80% van de tijd de FGM gebruikt, oftewel 4x of meer per dag de sensor scant. 
- Voor ieder diabetesconsult leest u uw sensorgegevens digitaal uit. Jaarlijks wordt tijdens het consult met uw diabetesbehandelaar het gebruik van de FGM geëvalueerd. Afhankelijk van het doel en/of de voor u gebleken meerwaarde van FGM wordt de voortzetting van FGM met u besproken.

Title: Ondersteuning
De FGM is een hulpmiddel en geen verplichting. Als u twijfelt over het gebruik van de FGM, dan kunt u dit bespreken met uw diabetesbehandelaar. De diabetesbehandelaar kan u adviseren bij de instellingen van de sensor en over het insulinebeleid. Bij een technische storing of niet medische ondersteuning van de sensor moet u bellen met de betreffende firma van de sensor.

Title: Vragen
Heeft u naar aanleiding van deze folder vragen, neem dan contact op met de diabetespolikliniek. E-mail: diabetespolizgt@zgt.nl Diabetes polikliniek interne geneeskunde: 
- Ziekenhuislocatie Almelo, telefoonnummer 088 708 43 51. 
- Ziekenhuislocatie Hengelo, telefoonnummer 088 708 70 80.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt.

Title: Lees ook
- Website zgt.nl/patienten-en- bezoekers/onze-specialismen/interne- geneeskunde/diabetespolikliniek/diabetes -behandeling/ 
- Website: glucosesensornet.nl."
"Borstverkleining, borstlift, borstversteviging",page_0,"Title: Borstverkleining/borstlift
Zware of slappe borsten kunnen zowel psychisch als lichamelijk een zware last zijn. Bij zware borsten ontstaat soms door het gewicht, pijn in de schouders, de rug en de hals. En soms door snijden bh-bandjes in de huid van uw schouders. Uw borsten kunnen gevoelig of zelfs pijnlijk zijn. Zware borsten zitten bovendien in de weg bij een groot aantal sporten. En veel vrouwen hebben problemen bij het vinden van passende kleding. Bij slappe borsten kan schaamte een rol spelen om tot correctie over te gaan, of is er de wens om de borstvorm te verbeteren. Bij smetten van de huid (huidafwijking) onder de borsten kan een verkleinende operatie eveneens een oplossing bieden.

Title: De operatie
De operatie vindt plaats onder algehele anesthesie. Door de operatie wordt een deel van het borstklierweefsel met huid verwijderd. Er wordt een nieuw kleiner model borst gevormd en wordt tevens de tepel verplaatst. Er bestaan diverse operatietechnieken voor een borstcorrectie. Uw plastische chirurg informeert u voor de operatie over de door hem/haar bepaalde techniek. Het weggehaalde klierweefsel wordt opgestuurd voor onderzoek. Mocht dit bijzonderheden opleveren, dan hoort u dat van uw plastische chirurg. Bij een borstlift of borstversteviging wordt geen borstklierweefsel verwijderd, maar alleen de overtollige huid. Ook hier ontstaan na de operatielittekens.

Title: Na de operatie
Na de operatie worden uw borsten ingepakt met een drukverband. Dit wordt de dag na de operatie verwijderd. Dan ziet u het eerste resultaat. Dit kan soms tegenvallen omdat door bloeduitstortingen en vocht in het operatiegebied de borsten niet gelijk zijn. Het effect van de operatie is het best te beoordelen na drie maanden. Vanaf het moment dat het drukverband verwijderd is, gaat u zes weken een sport bh dragen, dag en nacht. De BH moet goed steun geven, maar mag niet knellen. In principe gebeurt er tijdens de operatie niets aan de omvang. U kunt doorgaans de cupmaat nemen die de plastisch chirurg met u heeft besproken. Neem echter de sport-bh niet te strak in omvang omdat de ervaring leert dat in het hele borstgebied meer vocht komt na een dergelijke operatie. Een te strakke bh zit onprettig. Let wel: er zijn tussenstukjes in de handel voor als het toch niet goed zit. Sommige patiëntes gaan de dag na de operatie naar huis, anderen blijven nog een nacht. Afhankelijk van hoe het gaat met de pijn en hoe de algehele toestand is. Bij het ontslag krijgt u een afspraak mee voor de eerste controle 2 weken na de operatie. Dan worden de hechtpleisters en eventuele huidhechtingen verwijderd. De hechtpleisters op de wond blijven doorgaans goed zitten en u kunt daar gewoon mee douchen vanaf de dag na de operatie, als het verband eraf is.

Title: Littekens
Na de operatie zijn uw borsten kleiner en steviger, maar er zijn wel blijvende littekens. Hoe deze littekens eruitzien, verschilt per persoon en per operatietechniek. De littekens kunnen redelijk dik, rood en gevoelig worden. Dit herstelt zich meestal na enkele maanden. De zwelling en gevoeligheid nemen dan af. De littekens worden meestal smaller en witter, maar kunnen ook breder worden. Littekengenezing duurt een jaar. Wanneer de wonden goed zijn genezen, kunt u deze met een littekencrème twee keer per dag soepel houden. Dit hoeft geen dure crème te zijn, Calendula crème of gewone vaseline zijn hier bijvoorbeeld goed geschikt voor."
"Lymfoedeem, fysiotherapie",page_1,"Title: Leefregels
- Voorkom wondjes in de aangedane gebied. Wondjes geven een verhoogd risico op infecties. Zorg voor schone nagels en handen. Krab puistjes en insectenbeten niet open. Draag handschoenen bij ruwe klusjes. Vet de huid regelmatig in om kloofjes en kapotte nagelriemen te voorkomen. Gebruik crème voor ontharen in plaats van scheermesjes. Voorkom voetschimmel. Voorkom krassen of beten van huisdieren. Ontsmet wondjes. 
- Overgewicht heeft een negatieve invloed op lymfoedeem, u kunt zich laten verwijzen naar een diëtist. 
- Vermijd extreme warmte of kou en voorkom verbranding. 
- Vermijd druk en/of afknelling van kleding of riemen. 
- Bloeddruk meten en injecties bij voorkeur aan de andere kant laten uitvoeren. 
- Blijf in beweging. Ga wandelen, fietsen en/of sporten en gebruik uw arm of been op een normale manier. Door de spierpompbeweging wordt lymfevocht beter afgevoerd. Gebruik uw lichaam en zoek evenwicht tussen inspanning en ontspanning. 
- Voorkom overbelasting. Bij inspanning gaat er veel bloed naar het lichaamsdeel wat ook weer afgevoerd moet worden door het lymfestelsel. Als u te zwaar belast dan kan uw lymfestelsel overbelast raken. U kunt dit voorkomen door activiteiten rustig op te bouwen, zware inspanningen te vermijden en/of goed over de dag te verdelen. Als u ligt of zit, leg dan uw arm of been wat hoger. Voor vragen en adviezen met betrekking tot sporthervatting kunt u contact opnemen met een oedeemfysiotherapeut. 
- Tijdens vliegreizen hebben veel mensen dikkere handen of voeten vanwege het drukverschil. Probeer tijdens de reis wat te bewegen en doe oefeningen. Ook kunt u compressiekousen dragen. Doe dit ook bij lange autoritten en busreizen.

Title: Therapie van lymfoedeem
Behandeling is zowel gericht op het voorkomen van verergering (preventie), als ook vermindering van de gevolgen van lymfoedeem. Therapie kan bestaan uit: 
- compressietherapie; 
- manuele lymfedrainage; 
- fascietechnieken; 
- lymfetaping; 
- oefentherapie; 
- mobiliteitsproblemen; 
- zelfmanagement. Lymfoedeem is een chronische aandoening. Met de juiste aanpak, zoals een tijdige en nauwkeurige diagnose en een goed behandelplan, kan er veel bereikt worden om de symptomen te verminderen en verdere problemen te voorkomen.

Title: Bewegen
Probeer de Nederlandse Norm Gezond Bewegen te halen. 
- Volwassenen (19 – 55 jaar): dagelijks (zomer en winter) minimaal een halfuur matig intensieve lichamelijke activiteit op minimaal 5 dagen per week. Matig intensief betekent voor volwassenen bijvoorbeeld stevig wandelen (5 km per uur) of fietsen (15 km per uur). 
- Ouderen (55+): een halfuur matig intensief bewegen op minimaal 5 maar liefst 7 dagen per week. Matig intensief betekent voor ouderen bijvoorbeeld wandelen (3 – 4 km per uur) of fietsen (10 km per uur).

Title: Verwijzing en vergoeding
- Er is een verwijzing nodig voor oedeemfysiotherapie van uw medisch specialist of huisarts. 
- Oedeemfysiotherapie in ZGT is eerstelijnszorg, de vergoeding is afhankelijk van uw aanvullende verzekering."
"Caelyx, patiënteninformatie",page_0,"Title: Het verloop van de Caelyx kuur
U begint met een chemokuurkuur. Deze kuur bestaat uit één medicijn. 1. Caelyx

Title: C Wijze van toediening:
De medicijnen worden u toegediend via een infuus in een ader in uw hand of arm. Deze behandeling vindt plaats op de dagbehandeling oncologie van de ZGT. De toediening duurt ongeveer anderhalf uur. De kuur wordt afhankelijk van de bloeduitslagen om de vier weken gegeven. Naast de algemene bijwerkingen kunnen de volgende specifieke bijwerkingen optreden: 
- Bij koorts boven de 38,5° moet u contact met ons opnemen. 
- Haaruitval kan optreden. Dit begint meestal met een pijnlijke hoofdhuid. Een machtiging voor een eventueel haarwerk kunt u vragen aan de oncologieverpleegkundige. 
- Door caelyx is, tot enkele dagen na de kuur, roodverkleuring van de urine en soms het traanvocht mogelijk. Dit is onschuldig. Het kan mogelijk aanleiding geven tot het verkleuren van contactlenzen. Het is daarom aan te raden deze de eerste 48 uur na de toediening niet te dragen. 
- Hete of lange douches en sauna/jacuzzi’s vermijden. Probeer zo koel mogelijk te douchen. 
- Hand–voetsyndroom, dit uit zich als roodheid en zwelling van de handen en/of voeten. Vet uw handen en voeten goed in met vette crème (bijv. vaseline of uierzalf). Vermijdt het dragen van knellende kledingstukken en schoeisel. 
- Resten cytostatica kunnen tot dag zeven in het lichaamsvocht ( onder meer urine, ontlasting, sperma, speeksel en braaksel) aanwezig zijn. In het ziekenhuis krijgt u adviezen over hoe u hiermee om kunt gaan. Als u klachten krijgt die u niet vertrouwt mag u altijd contact met ons opnemen.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
"Caelyx, patiënteninformatie",page_0,"Title: Het verloop van de Caelyx kuur
U begint met een chemokuurkuur. Deze kuur bestaat uit één medicijn. 1. Caelyx

Title: C Wijze van toediening:
De medicijnen worden u toegediend via een infuus in een ader in uw hand of arm. Deze behandeling vindt plaats op de dagbehandeling oncologie van de ZGT. De toediening duurt ongeveer anderhalf uur. De kuur wordt afhankelijk van de bloeduitslagen om de vier weken gegeven. Naast de algemene bijwerkingen kunnen de volgende specifieke bijwerkingen optreden: 
- Bij koorts boven de 38,5° moet u contact met ons opnemen. 
- Haaruitval kan optreden. Dit begint meestal met een pijnlijke hoofdhuid. Een machtiging voor een eventueel haarwerk kunt u vragen aan de oncologieverpleegkundige. 
- Door caelyx is, tot enkele dagen na de kuur, roodverkleuring van de urine en soms het traanvocht mogelijk. Dit is onschuldig. Het kan mogelijk aanleiding geven tot het verkleuren van contactlenzen. Het is daarom aan te raden deze de eerste 48 uur na de toediening niet te dragen. 
- Hete of lange douches en sauna/jacuzzi’s vermijden. Probeer zo koel mogelijk te douchen. 
- Hand–voetsyndroom, dit uit zich als roodheid en zwelling van de handen en/of voeten. Vet uw handen en voeten goed in met vette crème (bijv. vaseline of uierzalf). Vermijdt het dragen van knellende kledingstukken en schoeisel. 
- Resten cytostatica kunnen tot dag zeven in het lichaamsvocht ( onder meer urine, ontlasting, sperma, speeksel en braaksel) aanwezig zijn. In het ziekenhuis krijgt u adviezen over hoe u hiermee om kunt gaan. Als u klachten krijgt die u niet vertrouwt mag u altijd contact met ons opnemen.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Aftercare (Nocepta),page_0,"Title: Aftercare
Vandaag heeft u een behandeling ondergaan om uw pijn te verminderen. Hier volgt uitleg over de werking van de gebruikte medicatie en behandeling. Het aangevinkte vakje is voor u van toepassing.

Title: Medicatie
- Verdovingsvloeistof. De verdovingsvloeistof werkt maar enkele uren. Wanneer de verdoving is uitgewerkt kan uw pijn onveranderd terugkomen. U kunt tijdelijk last hebben van een verminderd gevoel en kracht in de benen of armen afhankelijk van de plaats van de injectie. 
- Ontstekingsremmer. De ontstekingsremmer heeft 7 tot 14 dagen inwerktijd nodig. Pas na die tijd kunt u pijnvermindering ervaren. De ontstekingsremmer kan een aantal bijwerkingen hebben: o Rode wangen, opvliegers, hoofdpijn, opgejaagd gevoel. o Ontregelen van suiker bij diabetes patiënten. Dit kan door aanpassen van de insulinedosering / diabetesmedicatie worden opgevangen, evt. in overleg met uw huisarts / diabetesconsulent. o Vrouwen kunnen last krijgen van vloeien.

Title: Behandeling
- Er is een diagnostische (proef) blokkade verricht waarbij een verdovingsvloeistof is gebruikt met als doel te achterhalen welke zenuw uw pijn veroorzaakt. Aan de hand van de uitslag van de behandeling is met u het vervolg besproken. 
- Er is een (selectieve) blokkade / echogeleide infiltratie verricht waarbij een verdovingsvloeistof en/of ontstekingsremmer is gebruikt met als doel op lange termijn de pijn te verminderen. 
- Er is een epidurale injectie verricht waarbij een verdovingsvloeistof en ontstekingsremmer is gebruikt met als doel op lange termijn de pijn te verminderen. In zeer uitzonderlijke gevallen kan er na een epidurale injectie hoofdpijn ontstaan doordat er een gaatje is ontstaan waaruit wat hersenvocht lekt. U moet dan contact opnemen met Nocepta voor verdere behandeling van deze hoofdpijn. 
- Er is een blokkade verricht waarbij, naast het toedienen van de verdovingsvloeistof en/of ontstekingsremmer, de zenuw is behandeld met warmte pulsjes. (PRF Pulsed Radio Frequent of RF Radio Frequent) Door deze behandeling zal de structuur van de zenuw veranderen waardoor de pijnprikkels minder goed doorgegeven kunnen worden. Het optimale resultaat van deze behandeling is merkbaar na 6 tot 8 weken en kan maanden tot jaren aanhouden. Dit is afhankelijk van uw lichamelijke situatie. De behandeling kan op de prikplaats wat pijn veroorzaken welke na enkele dagen minder wordt. 
- Er is een cryolaesie behandeling verricht waarbij een verdovingsvloeistof is gebruikt en dmv bevriezing gezorgd wordt dat een bepaalde zenuw geen pijn meer geleidt, met als doel op lange termijn de pijn te verminderen."
Anesthesie volwassenen,page_2,"Title: Vormen van anesthesie
Algehele anesthesie (narcose) Bij deze vorm van anesthesie wordt u volledig in slaap gebracht en verdoofd. Via een infuus (klein slangetje in een bloedvat) worden medicijnen toegediend. Zodra u slaapt, krijgt u een buisje in uw keel en/of luchtpijp. Dit is nodig voor uw ademhaling. Regionale (plaatselijke) anesthesie Bij deze vorm van anesthesie wordt een deel van het lichaam verdoofd. Met een prik kan alles onder de navel (ruggenprik, spinaal) of een onderbeen of arm (blok) worden verdoofd. Deze vormen van anesthesie kunnen gecombineerd worden met een slaapmiddel (sedatie) waardoor u zich niet bewust bent van de ingreep. Voordeel van een plaatselijke verdoving is dat na de ingreep minder vaak misselijkheid optreedt dan na algehele anesthesie. Ook heeft u dan minder snel pijn na de operatie. In sommige gevallen wordt na de prik een dun slangetje achter gelaten. Hierdoor worden pijnstillers gegeven na de ingreep. Dit kan met een prik in de rug (epiduraal) of bij het blok (plexus katheter). Een verdoving van arm of onderbeen (blok) moet een tijdje inwerken. Daarom blijft u langer in de voorbereidingsruimte. U mag in de voorbereidingsruimte en tijdens de ingreep uw eigen iPod/mp3 speler of telefoon (in vliegtuigmodus) mee nemen om muziek te luisteren. Combinatie van algehele en regionale anesthesie Operaties in borst- en buikholte kunnen veel pijn geven na de operatie. Een goede pijnbestrijding is dan prettig en van belang om bijvoorbeeld longcomplicaties en trombose te voorkomen. Regionale verdoving door een ruggenprik waarbij een slangetje wordt achtergelaten in de rug (epiduraal) geeft dan de beste pijnbestrijding. Vervolgens wordt u ook onder algehele anesthesie gebracht.

Title: De anesthesioloog
Een anesthesioloog is een medisch specialist en is verantwoordelijk voor de preoperatieve screening, anesthesie en nazorg op de uitslaapkamer. Samen met een team zorgt deze voor het goed functioneren van uw lichaam tijdens en na een operatie, onderzoek of behandeling. De verpleegkundigen, artsen preoperatieve screening, medisch specialisten en in opleiding tot anesthesioloog, anesthesiemedewerkers werken onder toezicht van een anesthesioloog. In uitzonderlijke gevallen kan het voorkomen dat de anesthesioloog liever voor een andere anesthesie techniek of beleid wil kiezen dan in eerste instantie is afgesproken. Hij/zij zal dit dan met u bespreken.

Title: Uw gebit
Ondanks alle zorgvuldigheid kan in zeldzame gevallen een (slecht) gebit beschadigd raken tijdens de algehele anesthesie. Om schade zo veel mogelijk te voorkomen, is het belangrijk dat u afwijkingen aan het gebit (bijvoorbeeld loszittende tanden of kronen) meldt bij de verpleegkundige.

Title: De dag van de opname
Op de operatiedag krijgt u operatiekleding aan. U wordt verzocht sieraden zoals ringen, piercings en horloges af/uit te doen en eventuele contactlenzen te verwijderen. Het dragen van make-up en nagellak is niet toegestaan. Kunstnagels (acryl en gel) mogen blijven zitten, tenzij u een operatie aan die hand ondergaat. Uw gehoorapparaat, bril en/of gebitsprothese kunt u blijven dragen."
Upadacitinib bij IBD,page_0,"Title: Upadacitinib bij inflammatoire darmziekten
Uw behandelend medisch specialist of verpleegkundig specialist heeft met u gesproken over de behandeling met Upadacitinib (Rinvoq). In deze folder krijgt u informatie over de werking en het gebruik van dit medicijn en hoe u moet handelen in geval van bijwerkingen. Het is echter géén vervanging van de bijsluiter. Hebt u na het lezen van deze folder nog vragen, dan kunt u daarmee bij uw behandelend medisch specialist of verpleegkundig specialist terecht.

Title: Algemeen
Tot nu toe is de oorzaak van Colitis Ulcerosa en de ziekte van Crohn niet bekend. Dit medicijn wordt gebruikt bij inflammatoire darmziekten zoals de ziekte van Crohn en Colitis ulcerosa. Elke behandeling met medicijnen is gericht op het onderdrukken van ontstekingsreacties. Dit leidt tot vermindering van klachten en verkleint de kans op complicaties die zich bij deze ziekte voor kunnen doen. De ziekte geneest niet door de behandeling met medicijnen. Na het afbouwen van of stoppen met medicijnen kunnen de klachten weer terugkomen.

Title: Werking
U gaat met Upadacitinib starten omdat andere medicijnen niet of onvoldoende voor u hebben geholpen. Upadacitinib behoort tot de groep van de Janus-Kinase remmers (JAK-remmers). JAK’s zijn signaal-eiwitten binnenin de cel die betrokken zijn bij het ontstaan en onderhouden van ontstekingen. JAK-remmers zorgen ervoor dat ontstekingen in de darm minder actief zijn.

Title: Voorzorgsmaatregelen
Informeer uw behandelend medisch specialist of verpleegkundig specialist altijd indien er sprake is van één of meer van onderstaande omstandigheden: 
- Een bekende allergie voor een van de stoffen van Upadacitinib 
- Een ernstige infectie (zoals longontsteking of een bacteriële huidinfectie) 
- Een actieve tuberculose (TBC) 
- Ernstige leverproblemen 
-

Title: Zwangerschap
- Herpes Zoster (gordelroos) of in het verleden gehad 
- Hepatitis B of C of in het verleden doorgemaakt 
- Recente vaccinatie 
- Oncologische voorgeschiedenis 
- Hoog risico op huidkanker 
- Hartproblemen, hoge bloeddruk of hoog cholesterol 
- Leverfunctiestoornissen 
- Bloedstolsel in de aderen van uw benen of longen (in het verleden gehad) 
- Nierproblematiek 
- Diverticulitis (in het verleden gehad)

Title: Voorbereiding start Upadacitinib
Omdat Upadacitinib het afweersysteem onderdrukt, kunnen bepaalde ziekten plotseling actief worden, bijvoorbeeld tuberculose (TBC) en hepatitis (besmettelijke leverontsteking). Je kunt tuberculose en hepatitis meedragen zonder dat je hiervan klachten hebt. Bij alle patiënten wordt voor de start van Upadacitinib gekeken of er een vroegere besmetting met tuberculose heeft plaats gevonden en een eventuele besmetting. Dit wordt getest via een bloedafname.

Title: Vaccinaties
Vaccinaties zijn soms minder effectief als u Upadacitinib gebruikt. Ook als u ben ingeënt voordat u met Upadacitinib begint, bent u mogelijk minder goed beschermd. Houd hier rekening mee. Bij het gebruik van Upadacitinib is het advies om geen vaccinaties te nemen met een vaccin dat bestaat uit verzwakte levende virussen of bacteriën. Denk hierbij aan onder meer een gele koortsvaccinatie, een tuberculose- vaccinatie (BCG), een vaccinatie tegen Rota virus, een vaccinatie tegen varicella (waterpokken) of een tyfusvaccinatie. Als één van deze vaccinaties toch nodig is, raadpleeg dan eerst uw medisch specialist of verpleegkundig specialist."
Azathioprine (longgeneeskunde),page_0,"Title: Azathioprine (Imuran)
Uw longarts heeft azathioprine voorgeschreven voor de behandeling van uw longziekte. Om dit medicijn goed te gebruiken, is het belangrijk dat u er een aantal dingen over weet. Lees daarom behalve deze folder ook de bijsluiter van de apotheek.

Title: Het effect van azathioprine
Azathioprine is een medicijn dat de afweerreactie van het lichaam onderdrukt. Daardoor worden ontstekingen geremd. Azathioprine wordt onder andere gebruikt bij de behandeling van interstitiële longziekten. Dit zijn aandoeningen die te maken hebben met de ruimte tussen de longblaasjes en de bloedvaten, zoals bijvoorbeeld sarcoïdose en chronische extrinsieke allergische alveolitis (EAA). Azathioprine wordt ook veel gebruikt bij reumapatiënten. Azathioprine kan de oorzaak van uw longziekte niet wegnemen. Wel kan het uw ziekte remmen. Hierdoor kunnen klachten als kortademigheid en hoesten na enige tijd afnemen. Het kan twee tot vier maanden duren voordat u merkt dat azathioprine begint te werken. Een nadeel is dat uw afweersysteem geremd wordt waardoor u vatbaarder bent voor infecties.

Title: Voorbereiding
Bloedcontrole voor gebruik Voorafgaand aan de start van de behandeling wordt er vanuit het bloed naar het TPMT-gen (DNA) gekeken. Wanneer er een afwijkend gen gevonden wordt kan er gekozen worden voor een lagere dosering of wordt de dosering langzamer opgebouwd om bijwerkingen te voorkomen. Informeer uw medisch specialist als u medicijnen tegen jicht gebruikt Als u naast azathioprine tevens middelen gebruikt tegen jicht (allopurinol) vertel dit dan aan uw behandelend medisch specialist. De dosis azathioprine moet dan verminderd worden wegens grotere kans op bijwerkingen. Vruchtbaarheid, zwangerschap en borstvoeding Neem tijdig contact op (minimaal drie maanden voordat u zwanger wilt worden) met uw longarts of verpleegkundig specialist om te overleggen of azathioprine invloed heeft op de vruchtbaarheid (dit geldt ook voor mannen), het ongeboren kind, de zwangerschap zelf en borstvoeding. Indien u zwanger geraakt bent onder het gebruik van azathioprine neem dan contact op met uw longarts of huisarts."
"Borstverkleining, borstlift, borstversteviging",page_3,"Title: Oefeningen in week 1 en 2
Figuur 2. Beweeg uw arm gestrekt voorwaarts. Ga niet verder dan schouderhoogte (dus tot maximaal 90 graden). Deze beweging mag ook zijwaarts tot schouderhoogte. Figuur 1. Laat uw armen langs uw lichaam hangen. Vervolgens een aantal keren uw schouders optrekken en weer ontspannen. Ronddraaien mag ook. Figuur 3. Leg uw handen zo laag mogelijk op uw rug en schuif ze langs uw rug naar boven. Figuur 4. Leg uw handen in de nek of in latere fase op uw achterhoofd, eventueel uw vingers ineengestrengeld. Houd uw ellebogen eerst ontspannen naar voren en breng ze daarna zo ver mogelijk naar achteren. Figuur 5. Uw handen achter uw rug in elkaar houden. Vervolgens uw armen gestrekt omhoog brengen. Blijf rechtop zitten. O

Title: Oefeningen vanaf week 3
Figuur 6. Uw handen in elkaar vouwen. Daardoor wordt uw arm aan de geopereerde kant gesteund. Uw armen zo ver mogelijk gestrekt omhoog brengen. Figuur 7. Ga een stukje (15 cm) van de muur staan en “krabbel” met beide handen tegelijkertijd langs de muur naar boven. Als u de maximale hoogte bereikt hebt tilt u de hand van de muur. Figuur 8. Staande tegen de muur beide armen zijwaarts omhoog brengen, zo hoog u kunt. Uw handen blijven contact houden met de muur. U mag deze beweging ook in de vrije ruimte doen."
"Carboplatin_Gemcitabine, patiënteninformatie",page_0,"Title: Het verloop van de Carboplatin/Gemcitabine kuur
U begint met een chemokuur. Deze kuur bestaat uit twee medicijnen. 1. Carboplatin 2. Gemcitabine

Title: G Wijze van toediening:
De medicijnen worden u toegediend via een infuus in een ader in uw hand of arm. Deze behandeling vindt plaats op de dagbehandeling oncologie van de ZGT. Op dag één krijgt u carboplatin en gemcitabine toegediend, dit duur ongeveer twee uur. Op dag acht krijgt u alleen gemcitabine toegediend en dit duurt ongeveer drie kwartier. De kuur wordt afhankelijk van de bloeduitslagen om de drie weken gegeven.

Title: Naast de algemene bijwerkingen kunnen de volgende specifieke bijwerkingen optreden:
- Bij koorts boven de 38,5° moet u contact met ons opnemen. 
- Uw haar gaat in principe niet uitvallen, mogelijk wordt het alleen wat dunner. 
- Het is mogelijk dat na enkele kuren uw gehoor (blijvend) wat afneemt. Geef dit door aan uw arts of verpleegkundig specialist. 
- U kunt vocht gaan vasthouden en daardoor iets in gewicht toenemen. 
- Deze kuur kan griepachtige verschijnselen veroorzaken, u kunt daardoor spierpijn en pijnlijke gewrichten krijgen. Zonodig kunt u maximaal vier maal daags 1000mg paracetamol innemen. 
- Resten cytostatica kunnen tot dag vijf en van dag acht tot tien in het lichaamsvocht (onder meer urine, ontlasting, sperma, speeksel en braaksel) aanwezig zijn. In het ziekenhuis krijgt u adviezen over hoe u hiermee om kunt gaan. Als u klachten krijgt die u niet vertrouwt mag u altijd contact met ons opnemen

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Anesthesie volwassenen,page_2,"Title: Vormen van anesthesie
Algehele anesthesie (narcose) Bij deze vorm van anesthesie wordt u volledig in slaap gebracht en verdoofd. Via een infuus (klein slangetje in een bloedvat) worden medicijnen toegediend. Zodra u slaapt, krijgt u een buisje in uw keel en/of luchtpijp. Dit is nodig voor uw ademhaling. Regionale (plaatselijke) anesthesie Bij deze vorm van anesthesie wordt een deel van het lichaam verdoofd. Met een prik kan alles onder de navel (ruggenprik, spinaal) of een onderbeen of arm (blok) worden verdoofd. Deze vormen van anesthesie kunnen gecombineerd worden met een slaapmiddel (sedatie) waardoor u zich niet bewust bent van de ingreep. Voordeel van een plaatselijke verdoving is dat na de ingreep minder vaak misselijkheid optreedt dan na algehele anesthesie. Ook heeft u dan minder snel pijn na de operatie. In sommige gevallen wordt na de prik een dun slangetje achter gelaten. Hierdoor worden pijnstillers gegeven na de ingreep. Dit kan met een prik in de rug (epiduraal) of bij het blok (plexus katheter). Een verdoving van arm of onderbeen (blok) moet een tijdje inwerken. Daarom blijft u langer in de voorbereidingsruimte. U mag in de voorbereidingsruimte en tijdens de ingreep uw eigen iPod/mp3 speler of telefoon (in vliegtuigmodus) mee nemen om muziek te luisteren. Combinatie van algehele en regionale anesthesie Operaties in borst- en buikholte kunnen veel pijn geven na de operatie. Een goede pijnbestrijding is dan prettig en van belang om bijvoorbeeld longcomplicaties en trombose te voorkomen. Regionale verdoving door een ruggenprik waarbij een slangetje wordt achtergelaten in de rug (epiduraal) geeft dan de beste pijnbestrijding. Vervolgens wordt u ook onder algehele anesthesie gebracht.

Title: De anesthesioloog
Een anesthesioloog is een medisch specialist en is verantwoordelijk voor de preoperatieve screening, anesthesie en nazorg op de uitslaapkamer. Samen met een team zorgt deze voor het goed functioneren van uw lichaam tijdens en na een operatie, onderzoek of behandeling. De verpleegkundigen, artsen preoperatieve screening, medisch specialisten en in opleiding tot anesthesioloog, anesthesiemedewerkers werken onder toezicht van een anesthesioloog. In uitzonderlijke gevallen kan het voorkomen dat de anesthesioloog liever voor een andere anesthesie techniek of beleid wil kiezen dan in eerste instantie is afgesproken. Hij/zij zal dit dan met u bespreken.

Title: Uw gebit
Ondanks alle zorgvuldigheid kan in zeldzame gevallen een (slecht) gebit beschadigd raken tijdens de algehele anesthesie. Om schade zo veel mogelijk te voorkomen, is het belangrijk dat u afwijkingen aan het gebit (bijvoorbeeld loszittende tanden of kronen) meldt bij de verpleegkundige.

Title: De dag van de opname
Op de operatiedag krijgt u operatiekleding aan. U wordt verzocht sieraden zoals ringen, piercings en horloges af/uit te doen en eventuele contactlenzen te verwijderen. Het dragen van make-up en nagellak is niet toegestaan. Kunstnagels (acryl en gel) mogen blijven zitten, tenzij u een operatie aan die hand ondergaat. Uw gehoorapparaat, bril en/of gebitsprothese kunt u blijven dragen."
Enteroscopie distaal poliklinisch,page_2,"Title: Complicaties
Tijdens het onderzoek bestaat een zeer klein risico tot het ontstaan van complicaties. Dit kan een gaatje in de slokdarm/maag of darm (perforatie) en/of een bloeding zijn De bloeding en/of perforatie kan meestal direct en plaatselijk worden behandeld. Indien zich een perforatie heeft voorgedaan en deze kan niet direct worden behandeld, kan het voorkomen dat een operatie noodzakelijk is en wordt u direct opgenomen in het ziekenhuis. Deze complicaties kunnen tijdens het onderzoek, maar ook één tot veertien dagen erna optreden. Klachten die u hiervan zou kunnen krijgen zijn buikpijn/maagpijn en later koorts.

Title: Begeleiding na sedatie
- Voor zowel Midazolam sedatie als voor Propofol sedatie geldt: 
- U mag na de behandeling/het onderzoek niet zonder begeleiding naar huis, Zorg dat u weer opgehaald wordt. LET OP: Als dit niet geregeld is kan het onderzoek of de behandeling helaas niet doorgaan! 
- Bij Midazolamsedatie: U mag tot 24 uur na de sedatie niet zelfstandig deelnemen aan het verkeer, dus ook geen autorijden, niet zelfstandige gebruik maken van het openbaar vervoer. Neem deze dag geen belangrijke beslissingen. U kunt vergeetachtig zijn. In verband met het uitwerken van de verdoving mag u na het onderzoek niet alleen thuis zijn. Zorgt u daarom voor begeleiding voor de middag en avond. Indien u dit niet kunt regelen, meld dit dan tijdens het intakegesprek aan de specialist/verpleegkundige. 
- Bij Propofolsedatie: zie voor informatie over begeleiding in middag, avond en nacht, deelname aan het verkeer, werken, alcoholgebruik de patiëntenfolder ‘Sedatie en/of analgesie tijdens onderzoek of behandeling’. Deze krijgt u tijdens de pre-operatieve screenings afspraak bij de afdeling pre-operatieve screening en anesthesie.

Title: Wanneer contact opnemen met het
ziekenhuis? Complicaties komen bij dit onderzoek heel zelden voor. Hebt u na afloop van het onderzoek buikpijn, koorts en/of bloedverlies Dan belt u met het MDL-centrum. Bereikbaar van maandag tot en met vrijdag van 08.30 uur tot 16.30 uur. Telefoonnummer 088 708 70 70. Mochten de complicaties optreden buiten kantooruren dan kunt u tot 3 dagen na de Enteroscopie bellen naar de klinische MDL- afdeling 5 West; telefoonnummer 088 708 34 20.

Title: Vragen
Mocht u nog vragen hebben stel ze dan gerust. U kunt bellen naar het MDL-centrum, telefoonnummer 088 708 34 00.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Azathioprine (reumatologie),page_0,"Title: Azathioprine
Uw reumatoloog heeft azathioprine voorgeschreven voor de behandeling van uw reumatische aandoening. Dit is een klassieke reumaremmer. Om dit medicijn goed te gebruiken, is het belangrijk dat u er een aantal dingen over weet. Lees daarom behalve deze folder ook de bijsluiter van de apotheek.

Title: Het effect van azathioprine
Azathioprine wordt onder andere gebruikt bij de behandeling van reumatoïde artritis, artritis psoriatica, systemische lupus erythematodes, vormen van vasculitis (bloedvatontsteking) en ontstekingsziekten van de darm. Azathioprine kan de oorzaak van reumatische aandoening niet wegnemen. Wel kan het uw ziekte remmen. Hierdoor kunnen klachten als pijn, stijfheid en zwelling van de gewrichten na enige tijd afnemen. Ook heeft het een remmend effect op het ontstaan van gewrichtsbeschadigingen. Het kan twee tot vier maanden duren voordat u merkt dat azathioprine begint te werken. Een nadeel is dat uw afweersysteem geremd wordt waardoor u vatbaarder bent voor infecties.

Title: Mogelijke bijwerkingen
Bijwerkingen kunnen optreden. Meest voorkomend 
- Maag- en darmklachten zoals een verminderde eetlust, een vol gevoel, misselijk en braken of diarree. 
- Overgevoeligheidsreacties zoals (jeukende) huiduitslag, koorts, koude rillingen, spierpijn of een gele verkleuring van de huid of ogen (geelzucht). 
- Erge keelpijn met koorts, regelmatig een bloedneus en snel blauwe plekken (tekenen van stoornis in bloedaanmaak). Soms/zelden voorkomend 
- Stoornissen in de werking van de lever, hier merkt u meestal niets van. Dit kan wel aangetoond worden bij bloedonderzoek.

Title: Wijze van innemen
Azathioprine is een medicijn in de vorm van tabletten van 25 en 50 milligram. De eerste week gebruikt men meestal een tablet azathioprine van 50 milligram per dag. Daarna worden meestal twee of drie tabletten van 50 milligram per dag voorgeschreven. U kunt de tabletten het beste innemen tijdens de maaltijd, dus met voedsel, water of melk. Het is belangrijk dat u de tabletten niet breekt of kauwt, maar heel doorslikt. Als u de tabletten vergeten hebt in te nemen, neem deze dan op een later tijdstip nog dezelfde dag in.

Title: Waarschuwingen
- Neem contact op met uw reumatoloog of huisarts bij: koorts, koude rillingen, ernstige infectie, ernstig ziek zijn en bijwerkingen (met name huiduitslag, erge keelpijn met koorts, bloedneuzen en snel blauwe plekken). 
- Als u veel last hebt van misselijkheid en braken, neem de tabletten dan in vóór het slapen gaan. Meestal hebt u dan minder last hiervan. Als u desondanks nog steeds veel bijwerkingen heeft, dan kunt u stoppen met azathioprine. Noteer dan wel op welke dag u bent gestopt en waarom. 
- Gebruik van allopurinol (voor jicht) kan de werking van azathioprine versterken waardoor bijwerkingen kunnen ontstaan. Daarom zal uw reumatoloog de dosering van azathioprine meestal verlagen. 
- Voorzichtig zijn met alcohol. De kans is groter dat u stoornissen krijgt in de werking van de lever. Neem daarom niet meer dan één alcoholconsumptie per dag."
Aftercare (Nocepta),page_0,"Title: Aftercare
Vandaag heeft u een behandeling ondergaan om uw pijn te verminderen. Hier volgt uitleg over de werking van de gebruikte medicatie en behandeling. Het aangevinkte vakje is voor u van toepassing.

Title: Medicatie
- Verdovingsvloeistof. De verdovingsvloeistof werkt maar enkele uren. Wanneer de verdoving is uitgewerkt kan uw pijn onveranderd terugkomen. U kunt tijdelijk last hebben van een verminderd gevoel en kracht in de benen of armen afhankelijk van de plaats van de injectie. 
- Ontstekingsremmer. De ontstekingsremmer heeft 7 tot 14 dagen inwerktijd nodig. Pas na die tijd kunt u pijnvermindering ervaren. De ontstekingsremmer kan een aantal bijwerkingen hebben: o Rode wangen, opvliegers, hoofdpijn, opgejaagd gevoel. o Ontregelen van suiker bij diabetes patiënten. Dit kan door aanpassen van de insulinedosering / diabetesmedicatie worden opgevangen, evt. in overleg met uw huisarts / diabetesconsulent. o Vrouwen kunnen last krijgen van vloeien.

Title: Behandeling
- Er is een diagnostische (proef) blokkade verricht waarbij een verdovingsvloeistof is gebruikt met als doel te achterhalen welke zenuw uw pijn veroorzaakt. Aan de hand van de uitslag van de behandeling is met u het vervolg besproken. 
- Er is een (selectieve) blokkade / echogeleide infiltratie verricht waarbij een verdovingsvloeistof en/of ontstekingsremmer is gebruikt met als doel op lange termijn de pijn te verminderen. 
- Er is een epidurale injectie verricht waarbij een verdovingsvloeistof en ontstekingsremmer is gebruikt met als doel op lange termijn de pijn te verminderen. In zeer uitzonderlijke gevallen kan er na een epidurale injectie hoofdpijn ontstaan doordat er een gaatje is ontstaan waaruit wat hersenvocht lekt. U moet dan contact opnemen met Nocepta voor verdere behandeling van deze hoofdpijn. 
- Er is een blokkade verricht waarbij, naast het toedienen van de verdovingsvloeistof en/of ontstekingsremmer, de zenuw is behandeld met warmte pulsjes. (PRF Pulsed Radio Frequent of RF Radio Frequent) Door deze behandeling zal de structuur van de zenuw veranderen waardoor de pijnprikkels minder goed doorgegeven kunnen worden. Het optimale resultaat van deze behandeling is merkbaar na 6 tot 8 weken en kan maanden tot jaren aanhouden. Dit is afhankelijk van uw lichamelijke situatie. De behandeling kan op de prikplaats wat pijn veroorzaken welke na enkele dagen minder wordt. 
- Er is een cryolaesie behandeling verricht waarbij een verdovingsvloeistof is gebruikt en dmv bevriezing gezorgd wordt dat een bepaalde zenuw geen pijn meer geleidt, met als doel op lange termijn de pijn te verminderen."
Beenamputatie,page_3,"Title: Prothese
Er zijn verschillende protheses. Het niveau van de amputatie en dus de lengte van uw stomp zijn het meest belangrijk, want hoe hoger uw been geamputeerd is, hoe langer en zwaarder de prothese zal zijn. Maar ook het leren lopen met een kunstmatig kniegewricht bij een bovenbeenamputatie of through knee amputatie is moeilijker dan wanneer uw eigen knie behouden is (bij een onderbeenamputatie). In de meeste gevallen komt, nadat de wond gesloten en voldoende belastbaar is, een liner. Dit is een siliconen kous om uw stomp en het vormt het zogenaamde ophangmechanisme van de prothese. Overdag draagt u de liner en ’s nachts de stompkous. Door de druk wordt de stomp in vorm gebracht voor de toekomstige beenprothese. De stomp moet wennen aan deze druk. Het is daarom belangrijk dat u het dragen van de liner en later ook van de prothese elke keer in tijd opbouwt. U begint met twee keer één uur per dag achter elkaar dragen. Elke dag kunt u dit met een half uur verlengen. In overleg met de revalidatiearts, instrumentmaker of fysiotherapeut kunt u het opbouwen versnellen. Uiteindelijk komt aan de liner vaak een pin, of een (vacuüm) ring om zo een stevige verbinding te maken met de koker van uw prothese. De koker is het deel waar uw stomp ingaat. Deze koker is precies op maat gemaakt, van een gipsmal van uw stomp. De prothese wordt gemaakt door de instrumentmaker. Na enige tijd behoeft de prothese vaak wel een aanpassing, zo wordt in veel gevallen de stomp dunner (door afname van vocht, maar ook doordat de spieren in de stomp ook qua omvang afnemen) of zijn er aanpassingen in uitlijning die het lopen vergemakkelijken. Al deze aanpassingen gebeuren door de instrument maker, al dan niet op een reguliere controle of geïnitieerd door uw revalidatiearts of (fysio) therapeut.

Title: Ergotherapie
Het is mogelijk dat gedurende de opname de ergotherapeut bij u langs komt. Zij zal tijdens de opname met u kijken wat nodig is voor het revalideren vanuit huis. De ergotherapeut kan tips geven hoe uw huis in te richten, zodat u voldoende ruimte hebt om u met een rolstoel thuis te kunnen redden. Eventueel denken ze mee rondom de rolstoelvoorziening en/of andere aanpassingen in huis.

Title: Diëtetiek
Wie ziek is en/of een operatie moet ondergaan, moet extra goed letten op de voeding. Dit geldt voor zowel voor als na een operatie. Het lichaam heeft in dat geval namelijk meer energie (= calorieën) en eiwit (=bouwstof voor onder andere de spieren) nodig dan normaal. Eiwit komt veel voor in: vlees, vis, kaas, ei, (soja)melkproducten, noten, pinda’s en peulvruchten. Geen trek, misselijkheid, benauwdheid, nuchter blijven voor allerlei onderzoeken en emoties; er zijn allerlei redenen waardoor u minder eet. Als u hierbij afvalt, verliest u geen vetreserves maar spiermassa. Verlies van spiermassa is niet wenselijk en heeft nadelige gevolgen voor uw conditie, zelfredzaamheid en herstel na operatie. Tijdens de opname is het mogelijk dat er een diëtiste bij u langs komt."
Collagene colitis,page_0,"Title: Collagene colitis
Collagene colitis is een ontstekingsziekte van de dikke darm. In deze folder leest u wat collagene colitis is wat de behandelmogelijkheden zijn.

Title: Algemeen
De wand van een gezonde dikke darm bestaat uit drie lagen. Van buiten naar binnen is dit de dubbele spierlaag, de bindweefsellaag en de slijmvlieslaag. Bij de ziekte collagene colitis ligt direct onder het slijmvlies een veel dikkere speciale bindweefsellaag. Dit wordt het collageen genoemd. In deze collageenlaag bevinden zich ontstekingscellen. Deze ontstekingscellen kunnen de darmwand aantasten. Dit leidt tot ernstige en langdurige diarree. Collagene colitis is niet hetzelfde als colitis ulcerosa. Colitis ulcerosa is een chronische ontsteking van het slijmvlies van de dikke darm. De bindweefsellaag wordt bij colitis ulcerosa niet aangetast. Collagene colitis komt meestal voor bij vrouwen. De ziekte openbaart zich vaak pas op latere leeftijd tussen de 50 en 70 jaar. Van alle mensen met chronische diarreeklachten heeft 0,3 tot 5% collagene colitis.

Title: De dikke darm
De dikke darm is het laatste deel van het spijsverteringskanaal. De dikke darm gaat over in de endeldarm. In de dikke darm wordt ontlasting ingedikt. Wanneer ontlasting vanuit de dunne darm in de dikke darm komt, is het een waterdunne brij van onverteerbare voedselresten. In de dikke darm worden vocht, zouten en mineralen aan de brij onttrokken. Hierdoor ontstaat uiteindelijk een soepele ontlasting

Title: Oorzaak
De oorzaak van collagene colitis is nog niet bekend. Er zijn aanwijzingen dat collagene colitis een auto-immuunziekte is. Collagene colitis komt regelmatig samen voor met andere auto-immuunziekten zoals reumatoïde artritis, sclerodermie, het syndroom van Sjögren of de ziekte van Hodgkin. Een auto- immuunziekte is een ziekte van het immuunsysteem waarbij het afweersysteem het eigen gezonde weefsel aanvalt. Ook wordt soms een verband gelegd tussen het optreden van collagene colitis en het gebruik van bepaalde ‘ontstekingsremmende pijnstillers’ zoals bijvoorbeeld aspirine.

Title: Klachten en symptomen
De meest kenmerkende (belangrijkste) klacht bij collagene colitis is diarree, vaak wel 5 tot 10 keer per dag. De diarree is waterdun en gaat gepaard met hevige buikkrampen. De klachten kunnen jarenlang hetzelfde blijven maar ze kunnen in de loop van de tijd ook wat variëren. Heel soms treedt er spontaan verbetering op. Behalve deze lichamelijke klachten heeft collagene colitis ook invloed op het dagelijks leven. Uit angst om plotseling overvallen te worden door diarree of buikloop ondernemen veel patiënten steeds minder activiteiten. Boodschappen doen, winkelen, werken en reizen kunnen een probleem worden. De kans bestaat dat men zich op den duur steeds meer gaat terugtrekken waardoor men erg geïsoleerd raakt."
"Methotrexaat (MTX), instructie zelftoedienen van",page_1,"Title: Het toedienen van de injectie
Hieronder vindt u de stappen voor het toedienen van een injectie. 
- Was eerst uw handen. 
- Leg de MTX-spuit klaar: dit is een voorgevulde kant-en-klare injectie. 
- Trek eventueel handschoenen aan. 
- Controleer of de spuit niet over de houdbaarheidsdatum is en of er de juiste hoeveelheid in zit. 
- Bepaal waar u gaat prikken. 
- Pak de spuit, trek het doorzichtige naaldenhoesje eraf en doe deze in de naaldencontainer. 
- Neem met uw vrije hand een huidplooi tussen uw vingers op de plaats waar u wilt gaan injecteren. 
- Prik de naald snel loodrecht in de huidplooi. Als u de naald snel door het huidoppervlak heen duwt, voelt u weinig of geen pijn. 
- Terwijl u de injectiespuit nog steeds vasthoudt en de naald in de huid zit, laat u met de andere hand de huid los. De huidplooi gaat dan naar beneden. Volg deze met de hand waarmee u de spuit vasthoudt. 
- Pak met uw vrije hand de spuit onderaan vast. 
- Injecteer met de vrije hand de inhoud van de spuit door de zuiger langzaam in te duwen tot het niet verder gaat. 
- Wacht vijf tot tien seconden en trek de naald uit de huid onder dezelfde hoek als u hem erin heeft gebracht. Hiermee voorkomt u pijn. 
- Dek de insteekopening af met een gaasje. Plak deze daarna af met een pleister. 
- Doe de spuit met de naald naar beneden gericht in de naaldencontainer. 
- Doe de gebruikte materialen in een plastic zak sluit deze goed af. 
- Overleg met uw apotheek hoe u de volle naaldencontainers kunt inleveren.

Title: Maatregelen bij morsen of contact met huid en ogen
Morst u een beetje vloeistof op uw huid of ander oppervlak, dan kunt u het opnemen met een tissue. Nawassen met water is dan voldoende. Komen uw ogen in contact met MTX, spoel dan uw oog flink met kraanwater (± vijftien minuten). Houd het oog tijdens het spoelen goed open. Neem daarna contact op met uw huisarts.

Title: Algemene opmerkingen
- Mocht het door omstandigheden nodig zijn over te gaan op een andere versie (merk) MTX, laat dit dan weten aan de specialist. 
- Neem een vaste dag en tijdstip van spuiten. 
- ’s Avonds spuiten kan misselijkheid verminderen. 
- Tijdens het gebruik van MTX wordt uw bloed regelmatig gecontroleerd.

Title: Houdbaarheid en bewaartemperatuur van MTX tijdens de vakantie
U kunt de spuiten tijdens de vakantieperiode (van bijvoorbeeld drie weken) buiten de koelkast bewaren. In een warm land (of een warme periode in ons land) komt de temperatuur van de spuiten wel gemakkelijk boven de 25 graden. De spuiten moeten echter beneden de 25 graden gehouden worden (tenzij anders aangegeven op de verpakking). Een afwijking van één dag naar 25-30 graden zal weliswaar geen probleem opleveren, maar de kwaliteitsgarantie wordt dan wel wat zwakker. De injecties dienen bij vliegreizen in de handbagage vervoerd te worden, in de laadruimte voor de koffers vriest het.

Title: MTX en vaccinaties
Het gebruik van MTX in combinatie met een vaccinatie met een dood vaccin (zoals de griepvaccinatie) is geen probleem. Het toedienen andere levende of levend verzwakte vaccins moet altijd in overleg met de behandelend dermatoloog."
Mohs' micrografische chirurgie (Isala_ZGT),page_0,"Title: Mohs micrografische chirurgie
ingreep bij huidkanker Mohs micrografische chirurgie (kortweg Mohs chirurgie) is een chirurgische techniek voor het verwijderen van huidkanker. De methode is begin 1940 ontwikkeld door Frederic Mohs, chirurg aan de universiteit van Wisconsin (Verenigde Staten). Hij ontwikkelde een manier om huidkanker volledig te verwijderen zonder onnodig gezond weefsel weg te halen. Dit is mogelijk door tijdens de ingreep direct de snijranden te beoordelen op aanwezigheid van tumorcellen. Als deze (nog) aanwezig zijn, volgt er nog een snijronde, tot het gebied geheel tumorvrij is.

Title: Voorbereiding
- Draag op de dag van de ingreep kleding die gemakkelijk zit en niet over het hoofd aan en uit hoeft. 
- Draag geen sieraden of make-up 
- Neem voor uzelf iets te lezen of te luisteren mee. 
- Zorg voor vervoer, u mag niet zelf naar huis rijden. 
- U hoeft niet nuchter te komen. 
- Als u bloedverdunners gebruikt, kunt u dit deze blijven gebruiken. Tenzij dit door uw arts anders is aangegeven. 
- Als u antistolling via de trombosedienst gebruikt (meestal acenocoumarol) is het belangrijk dat u goed bent ingesteld. De waarde van de INR mag bij de ingreep niet hoger zijn dan 2,5. Indien de INR hoger is dan 2,5 vragen wij u om hierover contact op te nemen met de trombosedienst. 
- Roken heeft een nadelig effect op de wondgenezing. Wij adviseren u te stoppen met roken, ten minste in de week voor en na de ingreep. 
- Breng op de dag van de ingreep uw medicatielijst mee. 
- Als u pre-operatief antibiotica voorgeschreven krijgt, dient u deze één uur voor de behandeling in te nemen. Indien het preoperatieve antibioticum Floxapen is, moet u alle vier tabletten tegelijk innemen.

Title: Verloop van de behandeling
De ingreep wordt uitgevoerd onder plaatselijke verdoving. Voordat de ingreep gaat beginnen, vindt een aantal voorbereidingen plaats. De assistente reinigt het gebied waar de operatie plaatsvindt met een desinfecterend middel. Daarna wordt het gebied steriel afgedekt. Vervolgens tekent de arts de aangedane plek met een pen af en verdooft het gebied plaatselijk met een injectie. Eerst met een snelwerkend verdovingsmiddel, gevolgd door een langwerkend verdovingsmiddel. Als de verdoving is ingewerkt, verwijdert de arts het afgetekende gebied. U merkt dat de arts bezig is, maar u voelt geen pijn. Na afloop brengt de assistente een tijdelijk verband aan en gaat u naar de wachtruimte. De eerste ronde duurt gemiddeld 20 tot 30 minuten. Tijdens uw “pauze” wordt het verwijderde weefsel ingevroren en in plakjes gesneden. De plakjes worden onder de microscoop onderzocht om te zien of er nog tumorcellen in de snijvlakken aanwezig zijn. Dit onderzoek duurt gemiddeld 2 uur. In de tussentijd wacht u in de wachtruimte op de uitslag van het microcopisch onderzoek. U kunt in de wachtruimte een kopje koffie of thee drinken. Ook krijgt u een lunch van ons."
Epoxyhars,page_0,"Title: 14. Epoxyhars Wat is epoxyhars en waar vind je het?
Epoxyhars is een chemisch product, dat deel uitmaakt van een epoxyharssysteem. Het wordt in de industrie gebruikt om de sterk klevende eigenschap en om de hardheid. Epoxyharssystemen bevatten epoxyhars en daarnaast katalysatoren en verdunners en eventuele andere toevoegingen. Elk van deze stoffen kunnen een irriterende of allergische reactie veroorzaken. Epoxyhars en bijbehorende eigenschappen 
- Epoxyhars is hetzelfde als bisphenol A. 
- Het wordt weinig gebruikt zonder toevoegingen. 
- Het moet verder verwerkt worden met onderstaande stoffen om bruikbaar te zijn. 
- Bisphenol A geeft kruisreacties met diethylstilbestrol (hormoon dat in sommige farmaceutische preparaten voorkomt). Katalysatoren en bijbehorende eigenschappen 
- Chemische stoffen die de polymerisatie van epoxyhars versnellen, zodat het harde, onoplosbare product wordt gevormd. 
- De amine verharders zijn de meest potente sensibilisatoren. 
- Amine verharders maken de epoxyhars bij kamertemperatuur bruikbaar. 
- Amine verharders zijn hoogst alkalische oplossingen en kunnen bijtende brandwonden veroorzaken. Verdunners en bijbehorende eigenschappen 
- Bestaat uit epoxyharsverdunners, plastificeermiddelen, oplosmiddelen, vulmiddel, pigment en mengsels van andere harsen. 
- Allen potentiële irriterende middelen en sensibilisatoren.

Title: Waar wordt epoxyhars gevonden?
De meeste mensen associëren epoxyhars met lijm en kleefstof. Epoxylijm is populair bij doe-het-zelvers en hobbyisten. Het is een twee componenten lijm, die wanneer gemengd, bijna alle stoffen aan elkaar kan lijmen. De lijst hieronder toont ander gebruik van epoxyhars. 
- Coatings/deklagen (zorgt voor een harde, duurzame en roestvrije oppervlakte): o verf voor schepen o auto primer o stalen pijpen 
- Isolatiemateriaal voor elektra (om geleiding van elektriciteit te voorkomen) o transformators, condensatoren en andere Electrocomponenten 
- Kleefstoffen en lijmen: o veel gebruikt in de industrie bij: vliegtuigen, vloeren, weg- en brugoppervlakten, auto’s o doe-het-zelvers, hobbyisten, kunstenaars o tandtechniek 
- PVC-productie o sommige vinyl, plastic en PVC producten bevatten epoxyharsen, bijvoorbeeld brilmonturen, vinylhandschoenen, handtassen, kettinkjes van kunstmateriaal (plastic)

Title: Wat zijn de reacties bij een epoxyhars allergie?
De reactie uit zich in een typische allergische contact dermatitis, bij mensen die allergisch zijn voor epoxyhars of een component van het epoxyharssysteem. Huidcontact met verharders kan ernstige brandwonden veroorzaken. Ze kunnen ook een ernstige allergische contact dermatitis veroorzaken, gekenmerkt door roodheid, jeuk en zwelling. De huid moet met water en zeep gewassen worden bij elk contact. Bovendien zijn de verharders en verdunners vluchtiger dan de hars en kunnen via de dampen (inademing) allergische reacties veroorzaken. Dermatitis op de pols door epoxyhars Dermatitis in het gelaat door masker waarin zich epoxyhars bevond

Title: Ben ik allergisch voor epoxyhars?
Een allergie voor epoxyhars kan worden vastgesteld door middel van een plakproef.

Title: De behandeling van contact dermatitis, veroorzaakt door blootstelling aan epoxyhars
Dermatitis kan behandeld worden als elk ander acuut dermatitis/eczeem. Dit betekent crèmes/zalven met corticosteroïden, verzachtende smeersels en behandeling van een eventuele secundaire bacteriële infectie."
Beenamputatie,page_4,"Title: Adviezen en oefeningen
Alvorens u op een prothese kunt gaan lopen is het belangrijk dat de wond goed hersteld is en dat het meeste vocht (oedeem) weg is. In geval van een onderbeenamputatie is het belangrijk uw stomp recht en hoog te hebben liggen. U krijgt in het ziekenhuis een rolstoel met een steun waar uw stomp op kan rusten. Laat uw stomp niet afhangen, dit om stuwing te voorkomen! Tevens is deze strekking van de knie belangrijk voor de beweeglijkheid van het kniegewricht. Een verstijfde knie in de buiging kan het leren lopen op een prothese bemoeilijken of zelfs onmogelijk maken. Ook bij een amputatie door de knie of bovenbeenamputatie krijgt u een rolstoel verstrekt, deze heeft normaliter geen stompsteun, omdat uw stomp voldoende steun heeft aan het zitvlak en als u goed achterin de stoel zit ook niet af kan hangen. Bij een through knee en bovenbeenamputatie is het belangrijk om met regelmaat op de buik te liggen, of even helemaal plat, zodat de heup goed gestrekt is. Ook hier geldt een beperking van uw heup kan het leren lopen op een prothese bemoeilijken of zelfs onmogelijk maken! In de tijd tussen amputatie en volledig herstelde wond zal er al het nodige plaatsvinden aan diverse therapieën. Of u nu revalideert vanuit het verpleeghuis, revalidatiecentrum of vanuit huis. Tijdens de opname krijgt u al fysiotherapie, hij/zij zal met u oefenen met het uit bed komen, het opstaan op één been, maar ook het huppen met een looprekje, zodat u onder andere naar het toilet kunt komen. In de loop van de opname zal de verpleging u uit bed komen helpen, zodat u alvast op zit als de fysiotherapeut komt, zo houdt u voldoende energie over om goed te kunnen oefenen. Al naar gelang de ontslagbestemming zal zijn krijgt u nog adviezen hoe u verder zelfstandig te redden. Zo nodig wordt/ kan ook de ergotherapeut en/of maatschappelijk werker ingeschakeld worden

Title: Leefstijl
Roken Door nicotine trekken bloedvaten samen en wordt de toevoer van voedingsstoffen naar de huid geremd. Hierdoor wordt de genezing van de wond belemmerd. Tevens is roken een belangrijke risicofactor voor het krijgen van hart- en vaatziekten welke vaak een belangrijke oorzaak zijn voor de noodzaak van een beenamputatie. Het advies is dan ook dringend om te stoppen met roken. Heeft u hier hulp bij nodig? Bespreek dit met uw behandelend arts. Alcoholgebruik Alcoholconsumptie heeft negatief effect op het wondherstel. Drink bij voorkeur geen alcohol of in ieder geval niet meer dan één glas per dag. Bewegen Probeer de Nederlandse Norm Gezond Bewegen te halen. 
- Volwassenen (19 – 55 jaar): dagelijks (zomer en winter) minstens een halfuur minimaal matig intensieve lichamelijke activiteit op minimaal vijf dagen per week. Matig intensief betekent voor volwassen bijvoorbeeld stevig wandelen (vijf kilometer per uur) of fietsen (vijftien kilometer per uur). 
- Ouderen (55 plus): een halfuur matig intensief bewegen op minimaal vijf maar het liefst zeven dagen per week. Matig intensief betekent voor ouderen bijvoorbeeld wandelen (drie tot vier kilometer per uur) of fietsen (tien kilometer per uur). Gezien u uw been gedeeltelijk mist kunt u (tijdelijk) niet meer lopen en fietsen maar u kunt bijvoorbeeld wel oefeningen vanuit de rolstoel doen of een stuk met uw rolstoel gaan rijden (doormiddel van uw handen of uw been wat u nog wel hebt)."
Azathioprine (reumatologie),page_0,"Title: Azathioprine
Uw reumatoloog heeft azathioprine voorgeschreven voor de behandeling van uw reumatische aandoening. Dit is een klassieke reumaremmer. Om dit medicijn goed te gebruiken, is het belangrijk dat u er een aantal dingen over weet. Lees daarom behalve deze folder ook de bijsluiter van de apotheek.

Title: Het effect van azathioprine
Azathioprine wordt onder andere gebruikt bij de behandeling van reumatoïde artritis, artritis psoriatica, systemische lupus erythematodes, vormen van vasculitis (bloedvatontsteking) en ontstekingsziekten van de darm. Azathioprine kan de oorzaak van reumatische aandoening niet wegnemen. Wel kan het uw ziekte remmen. Hierdoor kunnen klachten als pijn, stijfheid en zwelling van de gewrichten na enige tijd afnemen. Ook heeft het een remmend effect op het ontstaan van gewrichtsbeschadigingen. Het kan twee tot vier maanden duren voordat u merkt dat azathioprine begint te werken. Een nadeel is dat uw afweersysteem geremd wordt waardoor u vatbaarder bent voor infecties.

Title: Mogelijke bijwerkingen
Bijwerkingen kunnen optreden. Meest voorkomend 
- Maag- en darmklachten zoals een verminderde eetlust, een vol gevoel, misselijk en braken of diarree. 
- Overgevoeligheidsreacties zoals (jeukende) huiduitslag, koorts, koude rillingen, spierpijn of een gele verkleuring van de huid of ogen (geelzucht). 
- Erge keelpijn met koorts, regelmatig een bloedneus en snel blauwe plekken (tekenen van stoornis in bloedaanmaak). Soms/zelden voorkomend 
- Stoornissen in de werking van de lever, hier merkt u meestal niets van. Dit kan wel aangetoond worden bij bloedonderzoek.

Title: Wijze van innemen
Azathioprine is een medicijn in de vorm van tabletten van 25 en 50 milligram. De eerste week gebruikt men meestal een tablet azathioprine van 50 milligram per dag. Daarna worden meestal twee of drie tabletten van 50 milligram per dag voorgeschreven. U kunt de tabletten het beste innemen tijdens de maaltijd, dus met voedsel, water of melk. Het is belangrijk dat u de tabletten niet breekt of kauwt, maar heel doorslikt. Als u de tabletten vergeten hebt in te nemen, neem deze dan op een later tijdstip nog dezelfde dag in.

Title: Waarschuwingen
- Neem contact op met uw reumatoloog of huisarts bij: koorts, koude rillingen, ernstige infectie, ernstig ziek zijn en bijwerkingen (met name huiduitslag, erge keelpijn met koorts, bloedneuzen en snel blauwe plekken). 
- Als u veel last hebt van misselijkheid en braken, neem de tabletten dan in vóór het slapen gaan. Meestal hebt u dan minder last hiervan. Als u desondanks nog steeds veel bijwerkingen heeft, dan kunt u stoppen met azathioprine. Noteer dan wel op welke dag u bent gestopt en waarom. 
- Gebruik van allopurinol (voor jicht) kan de werking van azathioprine versterken waardoor bijwerkingen kunnen ontstaan. Daarom zal uw reumatoloog de dosering van azathioprine meestal verlagen. 
- Voorzichtig zijn met alcohol. De kans is groter dat u stoornissen krijgt in de werking van de lever. Neem daarom niet meer dan één alcoholconsumptie per dag."
Anesthesie volwassenen,page_0,"Title: Instructies vóór de operatie
Binnenkort ondergaat u een operatie in de ZGT. Uw behandelend medisch specialist heeft u geïnformeerd over de operatie. Bij de operatie is een vorm van anesthesie nodig (narcose of verdoving). Voor uitleg en medische voorbereiding bent u naar de preoperatieve screening geweest. In deze brochure staat belangrijke informatie over welke voorbereidingen wij van u verwachten en nadere informatie over de gang van zaken rond uw operatie.

Title: Eten en drinken voor de operatie.
Voor uw veiligheid dient u nuchter te zijn voor de operatie. Dit betekent dat uw maag leeg moet zijn. Anders kan de operatie niet doorgaan, en kan dit forse gezondheidsschade geven. Extra informatie over nuchter zijn voor een operatie kunt u vinden op bladzijde 3 van dit document. U mag tot 6 uur voor de opnametijd normaal ontbijten en normaal drinken. U mag tot 2 uur voor de opnametijd heldere vloeistoffen drinken zoals: water, thee, koffie (zonder melk), heldere appelsap, limonade van siroop. (geen melkproducten) Het is verstandig voor de ingreep niet te roken.

Title: Anesthesie volwassenen
In deze folder leest u wat u kunt verwachten rondom de preoperatieve screening en krijgt u informatie over alles rondom de anesthesie (verdoving). Wij verwachten dat u de informatie goed doorleest en eventuele vragen aan ons stelt.

Title: Afspraken preoperatieve screening
De preoperatieve screening bestaat uit een gesprek met een verpleegkundige. Zo nodig ook met een apothekersassistent, medisch specialist, speciaal opgeleide verpleegkundige of anesthesiemedewerker. Soms bevat de screening een extra onderzoek. De medische secretaresse van de poli preoperatieve screening en anesthesie plant de afspraken bij de verpleegkundige. Zij stelt u hiervoor diverse vragen. Voorbereiding op de afspraken Wij vragen u naar: 
- Een recent overzicht van medicijnen; 
- Uw telefoonnummers; 
- Andere behandelaars/specialisten; 
- Allergieën/overgevoeligheden; 
- Gezondheidsklachten en ziekten; 
- Complicaties bij eerdere anesthesie; 
- Welke anesthesietechniek (verdoving) uw voorkeur heeft. De apothekersassistent Gebruikt u medicijnen? Dan gaat u langs de apothekersassistent. Uw medicatie (en eventuele medicatie allergie) wordt met u doorgenomen en in de computer ingevoerd. Neem een recent apotheekoverzicht mee! De verpleegkundige U brengt een bezoek aan de verpleegkundige. Zij stelt u diverse vragen. Uw bloeddruk, lengte en gewicht worden bepaald. Zo nodig wordt een hartfilmpje (ECG) gemaakt. Hoeft u niet langs de medisch specialist? Dan bespreekt de verpleegkundige welke anesthesie vorm het meest geschikt is. De medisch specialist of anesthesiemedewerker Bent u ouder dan zestig jaar? Gebruikt u medicatie of bent u onder behandeling bij een specialist? Dan bezoekt u meestal ook een medisch specialist, of anesthesiemedewerker. Deze gaat uitvoeriger in op uw gezondheid, beoordeelt zo nodig het hartfilmpje (ECG) en doet een beperkt lichamelijk onderzoek. Er wordt bekeken of er speciale maatregelen nodig zijn en welke medicatie u wel en niet mag gebruiken rondom de ingreep. Mocht u behoefte hebben een anesthesioloog te spreken dan kunt u dit aangeven. Houd er rekening mee dat u meestal niet diezelfde persoon op de operatiekamer zult zien."
Collagene colitis,page_0,"Title: Collagene colitis
Collagene colitis is een ontstekingsziekte van de dikke darm. In deze folder leest u wat collagene colitis is wat de behandelmogelijkheden zijn.

Title: Algemeen
De wand van een gezonde dikke darm bestaat uit drie lagen. Van buiten naar binnen is dit de dubbele spierlaag, de bindweefsellaag en de slijmvlieslaag. Bij de ziekte collagene colitis ligt direct onder het slijmvlies een veel dikkere speciale bindweefsellaag. Dit wordt het collageen genoemd. In deze collageenlaag bevinden zich ontstekingscellen. Deze ontstekingscellen kunnen de darmwand aantasten. Dit leidt tot ernstige en langdurige diarree. Collagene colitis is niet hetzelfde als colitis ulcerosa. Colitis ulcerosa is een chronische ontsteking van het slijmvlies van de dikke darm. De bindweefsellaag wordt bij colitis ulcerosa niet aangetast. Collagene colitis komt meestal voor bij vrouwen. De ziekte openbaart zich vaak pas op latere leeftijd tussen de 50 en 70 jaar. Van alle mensen met chronische diarreeklachten heeft 0,3 tot 5% collagene colitis.

Title: De dikke darm
De dikke darm is het laatste deel van het spijsverteringskanaal. De dikke darm gaat over in de endeldarm. In de dikke darm wordt ontlasting ingedikt. Wanneer ontlasting vanuit de dunne darm in de dikke darm komt, is het een waterdunne brij van onverteerbare voedselresten. In de dikke darm worden vocht, zouten en mineralen aan de brij onttrokken. Hierdoor ontstaat uiteindelijk een soepele ontlasting

Title: Oorzaak
De oorzaak van collagene colitis is nog niet bekend. Er zijn aanwijzingen dat collagene colitis een auto-immuunziekte is. Collagene colitis komt regelmatig samen voor met andere auto-immuunziekten zoals reumatoïde artritis, sclerodermie, het syndroom van Sjögren of de ziekte van Hodgkin. Een auto- immuunziekte is een ziekte van het immuunsysteem waarbij het afweersysteem het eigen gezonde weefsel aanvalt. Ook wordt soms een verband gelegd tussen het optreden van collagene colitis en het gebruik van bepaalde ‘ontstekingsremmende pijnstillers’ zoals bijvoorbeeld aspirine.

Title: Klachten en symptomen
De meest kenmerkende (belangrijkste) klacht bij collagene colitis is diarree, vaak wel 5 tot 10 keer per dag. De diarree is waterdun en gaat gepaard met hevige buikkrampen. De klachten kunnen jarenlang hetzelfde blijven maar ze kunnen in de loop van de tijd ook wat variëren. Heel soms treedt er spontaan verbetering op. Behalve deze lichamelijke klachten heeft collagene colitis ook invloed op het dagelijks leven. Uit angst om plotseling overvallen te worden door diarree of buikloop ondernemen veel patiënten steeds minder activiteiten. Boodschappen doen, winkelen, werken en reizen kunnen een probleem worden. De kans bestaat dat men zich op den duur steeds meer gaat terugtrekken waardoor men erg geïsoleerd raakt."
Shunt,page_2,"Title: Adviezen voor het beschermen van de shunt
- Til alleen lichte dingen met de shuntarm; dus geen zware boodschappentas. 
- Draag een tas aan de hand of gebruik een tas op wielen. Draag een tas niet in de elleboogplooi van de shuntarm. 
- Voorkom beschadiging van de shunt door uw armen tot ruim over de shunt te beschermen bij bepaalde handelingen. Draag bijvoorbeeld handschoenen en lange mouwen als u met planten of struiken werkt. Ga niet stoeien met huisdieren; nagels van een kat zijn bijvoorbeeld altijd scherp. 
- Draag ruimzittende kleding. Voorkom knelling van kleding, armbanden of horloges aan de shuntarm. 
- Zorg dat uw shuntarm altijd vrij ligt, ga er niet op liggen. 
- Bescherm uw shuntarm als u langdurig in de zon gaat. 
- Laat uw bloeddruk meten aan de andere arm; dus niet aan de shuntarm. Dit geldt ook voor bloedprikken.

Title: Het aansluiten
Om te kunnen dialyseren moet de shunt worden aangeprikt. Meestal worden er twee naalden gebruikt. Eén naald wordt verbonden met een slangetje dat het bloed naar de kunstnier voert en één naald wordt verbonden met een slangetje dat het bloed van de kunstnier terug naar het lichaam voert. Het aanprikken van de shunt is niet pijnloos. Na verloop van tijd wordt het aanprikken minder gevoelig. Soms, als het aanprikken van twee naalden problemen geeft, wordt er één naald gebruikt. Dit éénnaaldsysteem heeft als nadeel dat het minder efficiënt werkt.

Title: Het afsluiten
Na de dialyse wordt het bloed uit de slangen en de kunstnier via de shunt aan u teruggegeven. De naalden worden verwijderd en de insteekopeningen worden afgedrukt. Het is belangrijk dat hiervoor voldoende tijd genomen wordt. Als de prikplaatsen niet meer bloeden, worden ze met een pleister afgeplakt. Deze pleisters mogen de volgende dag verwijderd worden."
"Borstverkleining, borstlift, borstversteviging",page_0,"Title: Borstverkleining/borstlift
Zware of slappe borsten kunnen zowel psychisch als lichamelijk een zware last zijn. Bij zware borsten ontstaat soms door het gewicht, pijn in de schouders, de rug en de hals. En soms door snijden bh-bandjes in de huid van uw schouders. Uw borsten kunnen gevoelig of zelfs pijnlijk zijn. Zware borsten zitten bovendien in de weg bij een groot aantal sporten. En veel vrouwen hebben problemen bij het vinden van passende kleding. Bij slappe borsten kan schaamte een rol spelen om tot correctie over te gaan, of is er de wens om de borstvorm te verbeteren. Bij smetten van de huid (huidafwijking) onder de borsten kan een verkleinende operatie eveneens een oplossing bieden.

Title: De operatie
De operatie vindt plaats onder algehele anesthesie. Door de operatie wordt een deel van het borstklierweefsel met huid verwijderd. Er wordt een nieuw kleiner model borst gevormd en wordt tevens de tepel verplaatst. Er bestaan diverse operatietechnieken voor een borstcorrectie. Uw plastische chirurg informeert u voor de operatie over de door hem/haar bepaalde techniek. Het weggehaalde klierweefsel wordt opgestuurd voor onderzoek. Mocht dit bijzonderheden opleveren, dan hoort u dat van uw plastische chirurg. Bij een borstlift of borstversteviging wordt geen borstklierweefsel verwijderd, maar alleen de overtollige huid. Ook hier ontstaan na de operatielittekens.

Title: Na de operatie
Na de operatie worden uw borsten ingepakt met een drukverband. Dit wordt de dag na de operatie verwijderd. Dan ziet u het eerste resultaat. Dit kan soms tegenvallen omdat door bloeduitstortingen en vocht in het operatiegebied de borsten niet gelijk zijn. Het effect van de operatie is het best te beoordelen na drie maanden. Vanaf het moment dat het drukverband verwijderd is, gaat u zes weken een sport bh dragen, dag en nacht. De BH moet goed steun geven, maar mag niet knellen. In principe gebeurt er tijdens de operatie niets aan de omvang. U kunt doorgaans de cupmaat nemen die de plastisch chirurg met u heeft besproken. Neem echter de sport-bh niet te strak in omvang omdat de ervaring leert dat in het hele borstgebied meer vocht komt na een dergelijke operatie. Een te strakke bh zit onprettig. Let wel: er zijn tussenstukjes in de handel voor als het toch niet goed zit. Sommige patiëntes gaan de dag na de operatie naar huis, anderen blijven nog een nacht. Afhankelijk van hoe het gaat met de pijn en hoe de algehele toestand is. Bij het ontslag krijgt u een afspraak mee voor de eerste controle 2 weken na de operatie. Dan worden de hechtpleisters en eventuele huidhechtingen verwijderd. De hechtpleisters op de wond blijven doorgaans goed zitten en u kunt daar gewoon mee douchen vanaf de dag na de operatie, als het verband eraf is.

Title: Littekens
Na de operatie zijn uw borsten kleiner en steviger, maar er zijn wel blijvende littekens. Hoe deze littekens eruitzien, verschilt per persoon en per operatietechniek. De littekens kunnen redelijk dik, rood en gevoelig worden. Dit herstelt zich meestal na enkele maanden. De zwelling en gevoeligheid nemen dan af. De littekens worden meestal smaller en witter, maar kunnen ook breder worden. Littekengenezing duurt een jaar. Wanneer de wonden goed zijn genezen, kunt u deze met een littekencrème twee keer per dag soepel houden. Dit hoeft geen dure crème te zijn, Calendula crème of gewone vaseline zijn hier bijvoorbeeld goed geschikt voor."
Azathioprine (reumatologie),page_0,"Title: Azathioprine
Uw reumatoloog heeft azathioprine voorgeschreven voor de behandeling van uw reumatische aandoening. Dit is een klassieke reumaremmer. Om dit medicijn goed te gebruiken, is het belangrijk dat u er een aantal dingen over weet. Lees daarom behalve deze folder ook de bijsluiter van de apotheek.

Title: Het effect van azathioprine
Azathioprine wordt onder andere gebruikt bij de behandeling van reumatoïde artritis, artritis psoriatica, systemische lupus erythematodes, vormen van vasculitis (bloedvatontsteking) en ontstekingsziekten van de darm. Azathioprine kan de oorzaak van reumatische aandoening niet wegnemen. Wel kan het uw ziekte remmen. Hierdoor kunnen klachten als pijn, stijfheid en zwelling van de gewrichten na enige tijd afnemen. Ook heeft het een remmend effect op het ontstaan van gewrichtsbeschadigingen. Het kan twee tot vier maanden duren voordat u merkt dat azathioprine begint te werken. Een nadeel is dat uw afweersysteem geremd wordt waardoor u vatbaarder bent voor infecties.

Title: Mogelijke bijwerkingen
Bijwerkingen kunnen optreden. Meest voorkomend 
- Maag- en darmklachten zoals een verminderde eetlust, een vol gevoel, misselijk en braken of diarree. 
- Overgevoeligheidsreacties zoals (jeukende) huiduitslag, koorts, koude rillingen, spierpijn of een gele verkleuring van de huid of ogen (geelzucht). 
- Erge keelpijn met koorts, regelmatig een bloedneus en snel blauwe plekken (tekenen van stoornis in bloedaanmaak). Soms/zelden voorkomend 
- Stoornissen in de werking van de lever, hier merkt u meestal niets van. Dit kan wel aangetoond worden bij bloedonderzoek.

Title: Wijze van innemen
Azathioprine is een medicijn in de vorm van tabletten van 25 en 50 milligram. De eerste week gebruikt men meestal een tablet azathioprine van 50 milligram per dag. Daarna worden meestal twee of drie tabletten van 50 milligram per dag voorgeschreven. U kunt de tabletten het beste innemen tijdens de maaltijd, dus met voedsel, water of melk. Het is belangrijk dat u de tabletten niet breekt of kauwt, maar heel doorslikt. Als u de tabletten vergeten hebt in te nemen, neem deze dan op een later tijdstip nog dezelfde dag in.

Title: Waarschuwingen
- Neem contact op met uw reumatoloog of huisarts bij: koorts, koude rillingen, ernstige infectie, ernstig ziek zijn en bijwerkingen (met name huiduitslag, erge keelpijn met koorts, bloedneuzen en snel blauwe plekken). 
- Als u veel last hebt van misselijkheid en braken, neem de tabletten dan in vóór het slapen gaan. Meestal hebt u dan minder last hiervan. Als u desondanks nog steeds veel bijwerkingen heeft, dan kunt u stoppen met azathioprine. Noteer dan wel op welke dag u bent gestopt en waarom. 
- Gebruik van allopurinol (voor jicht) kan de werking van azathioprine versterken waardoor bijwerkingen kunnen ontstaan. Daarom zal uw reumatoloog de dosering van azathioprine meestal verlagen. 
- Voorzichtig zijn met alcohol. De kans is groter dat u stoornissen krijgt in de werking van de lever. Neem daarom niet meer dan één alcoholconsumptie per dag."
Anesthesie volwassenen,page_0,"Title: Instructies vóór de operatie
Binnenkort ondergaat u een operatie in de ZGT. Uw behandelend medisch specialist heeft u geïnformeerd over de operatie. Bij de operatie is een vorm van anesthesie nodig (narcose of verdoving). Voor uitleg en medische voorbereiding bent u naar de preoperatieve screening geweest. In deze brochure staat belangrijke informatie over welke voorbereidingen wij van u verwachten en nadere informatie over de gang van zaken rond uw operatie.

Title: Eten en drinken voor de operatie.
Voor uw veiligheid dient u nuchter te zijn voor de operatie. Dit betekent dat uw maag leeg moet zijn. Anders kan de operatie niet doorgaan, en kan dit forse gezondheidsschade geven. Extra informatie over nuchter zijn voor een operatie kunt u vinden op bladzijde 3 van dit document. U mag tot 6 uur voor de opnametijd normaal ontbijten en normaal drinken. U mag tot 2 uur voor de opnametijd heldere vloeistoffen drinken zoals: water, thee, koffie (zonder melk), heldere appelsap, limonade van siroop. (geen melkproducten) Het is verstandig voor de ingreep niet te roken.

Title: Anesthesie volwassenen
In deze folder leest u wat u kunt verwachten rondom de preoperatieve screening en krijgt u informatie over alles rondom de anesthesie (verdoving). Wij verwachten dat u de informatie goed doorleest en eventuele vragen aan ons stelt.

Title: Afspraken preoperatieve screening
De preoperatieve screening bestaat uit een gesprek met een verpleegkundige. Zo nodig ook met een apothekersassistent, medisch specialist, speciaal opgeleide verpleegkundige of anesthesiemedewerker. Soms bevat de screening een extra onderzoek. De medische secretaresse van de poli preoperatieve screening en anesthesie plant de afspraken bij de verpleegkundige. Zij stelt u hiervoor diverse vragen. Voorbereiding op de afspraken Wij vragen u naar: 
- Een recent overzicht van medicijnen; 
- Uw telefoonnummers; 
- Andere behandelaars/specialisten; 
- Allergieën/overgevoeligheden; 
- Gezondheidsklachten en ziekten; 
- Complicaties bij eerdere anesthesie; 
- Welke anesthesietechniek (verdoving) uw voorkeur heeft. De apothekersassistent Gebruikt u medicijnen? Dan gaat u langs de apothekersassistent. Uw medicatie (en eventuele medicatie allergie) wordt met u doorgenomen en in de computer ingevoerd. Neem een recent apotheekoverzicht mee! De verpleegkundige U brengt een bezoek aan de verpleegkundige. Zij stelt u diverse vragen. Uw bloeddruk, lengte en gewicht worden bepaald. Zo nodig wordt een hartfilmpje (ECG) gemaakt. Hoeft u niet langs de medisch specialist? Dan bespreekt de verpleegkundige welke anesthesie vorm het meest geschikt is. De medisch specialist of anesthesiemedewerker Bent u ouder dan zestig jaar? Gebruikt u medicatie of bent u onder behandeling bij een specialist? Dan bezoekt u meestal ook een medisch specialist, of anesthesiemedewerker. Deze gaat uitvoeriger in op uw gezondheid, beoordeelt zo nodig het hartfilmpje (ECG) en doet een beperkt lichamelijk onderzoek. Er wordt bekeken of er speciale maatregelen nodig zijn en welke medicatie u wel en niet mag gebruiken rondom de ingreep. Mocht u behoefte hebben een anesthesioloog te spreken dan kunt u dit aangeven. Houd er rekening mee dat u meestal niet diezelfde persoon op de operatiekamer zult zien."
Anesthesie volwassenen,page_2,"Title: Vormen van anesthesie
Algehele anesthesie (narcose) Bij deze vorm van anesthesie wordt u volledig in slaap gebracht en verdoofd. Via een infuus (klein slangetje in een bloedvat) worden medicijnen toegediend. Zodra u slaapt, krijgt u een buisje in uw keel en/of luchtpijp. Dit is nodig voor uw ademhaling. Regionale (plaatselijke) anesthesie Bij deze vorm van anesthesie wordt een deel van het lichaam verdoofd. Met een prik kan alles onder de navel (ruggenprik, spinaal) of een onderbeen of arm (blok) worden verdoofd. Deze vormen van anesthesie kunnen gecombineerd worden met een slaapmiddel (sedatie) waardoor u zich niet bewust bent van de ingreep. Voordeel van een plaatselijke verdoving is dat na de ingreep minder vaak misselijkheid optreedt dan na algehele anesthesie. Ook heeft u dan minder snel pijn na de operatie. In sommige gevallen wordt na de prik een dun slangetje achter gelaten. Hierdoor worden pijnstillers gegeven na de ingreep. Dit kan met een prik in de rug (epiduraal) of bij het blok (plexus katheter). Een verdoving van arm of onderbeen (blok) moet een tijdje inwerken. Daarom blijft u langer in de voorbereidingsruimte. U mag in de voorbereidingsruimte en tijdens de ingreep uw eigen iPod/mp3 speler of telefoon (in vliegtuigmodus) mee nemen om muziek te luisteren. Combinatie van algehele en regionale anesthesie Operaties in borst- en buikholte kunnen veel pijn geven na de operatie. Een goede pijnbestrijding is dan prettig en van belang om bijvoorbeeld longcomplicaties en trombose te voorkomen. Regionale verdoving door een ruggenprik waarbij een slangetje wordt achtergelaten in de rug (epiduraal) geeft dan de beste pijnbestrijding. Vervolgens wordt u ook onder algehele anesthesie gebracht.

Title: De anesthesioloog
Een anesthesioloog is een medisch specialist en is verantwoordelijk voor de preoperatieve screening, anesthesie en nazorg op de uitslaapkamer. Samen met een team zorgt deze voor het goed functioneren van uw lichaam tijdens en na een operatie, onderzoek of behandeling. De verpleegkundigen, artsen preoperatieve screening, medisch specialisten en in opleiding tot anesthesioloog, anesthesiemedewerkers werken onder toezicht van een anesthesioloog. In uitzonderlijke gevallen kan het voorkomen dat de anesthesioloog liever voor een andere anesthesie techniek of beleid wil kiezen dan in eerste instantie is afgesproken. Hij/zij zal dit dan met u bespreken.

Title: Uw gebit
Ondanks alle zorgvuldigheid kan in zeldzame gevallen een (slecht) gebit beschadigd raken tijdens de algehele anesthesie. Om schade zo veel mogelijk te voorkomen, is het belangrijk dat u afwijkingen aan het gebit (bijvoorbeeld loszittende tanden of kronen) meldt bij de verpleegkundige.

Title: De dag van de opname
Op de operatiedag krijgt u operatiekleding aan. U wordt verzocht sieraden zoals ringen, piercings en horloges af/uit te doen en eventuele contactlenzen te verwijderen. Het dragen van make-up en nagellak is niet toegestaan. Kunstnagels (acryl en gel) mogen blijven zitten, tenzij u een operatie aan die hand ondergaat. Uw gehoorapparaat, bril en/of gebitsprothese kunt u blijven dragen."
Epoxyhars,page_0,"Title: 14. Epoxyhars Wat is epoxyhars en waar vind je het?
Epoxyhars is een chemisch product, dat deel uitmaakt van een epoxyharssysteem. Het wordt in de industrie gebruikt om de sterk klevende eigenschap en om de hardheid. Epoxyharssystemen bevatten epoxyhars en daarnaast katalysatoren en verdunners en eventuele andere toevoegingen. Elk van deze stoffen kunnen een irriterende of allergische reactie veroorzaken. Epoxyhars en bijbehorende eigenschappen 
- Epoxyhars is hetzelfde als bisphenol A. 
- Het wordt weinig gebruikt zonder toevoegingen. 
- Het moet verder verwerkt worden met onderstaande stoffen om bruikbaar te zijn. 
- Bisphenol A geeft kruisreacties met diethylstilbestrol (hormoon dat in sommige farmaceutische preparaten voorkomt). Katalysatoren en bijbehorende eigenschappen 
- Chemische stoffen die de polymerisatie van epoxyhars versnellen, zodat het harde, onoplosbare product wordt gevormd. 
- De amine verharders zijn de meest potente sensibilisatoren. 
- Amine verharders maken de epoxyhars bij kamertemperatuur bruikbaar. 
- Amine verharders zijn hoogst alkalische oplossingen en kunnen bijtende brandwonden veroorzaken. Verdunners en bijbehorende eigenschappen 
- Bestaat uit epoxyharsverdunners, plastificeermiddelen, oplosmiddelen, vulmiddel, pigment en mengsels van andere harsen. 
- Allen potentiële irriterende middelen en sensibilisatoren.

Title: Waar wordt epoxyhars gevonden?
De meeste mensen associëren epoxyhars met lijm en kleefstof. Epoxylijm is populair bij doe-het-zelvers en hobbyisten. Het is een twee componenten lijm, die wanneer gemengd, bijna alle stoffen aan elkaar kan lijmen. De lijst hieronder toont ander gebruik van epoxyhars. 
- Coatings/deklagen (zorgt voor een harde, duurzame en roestvrije oppervlakte): o verf voor schepen o auto primer o stalen pijpen 
- Isolatiemateriaal voor elektra (om geleiding van elektriciteit te voorkomen) o transformators, condensatoren en andere Electrocomponenten 
- Kleefstoffen en lijmen: o veel gebruikt in de industrie bij: vliegtuigen, vloeren, weg- en brugoppervlakten, auto’s o doe-het-zelvers, hobbyisten, kunstenaars o tandtechniek 
- PVC-productie o sommige vinyl, plastic en PVC producten bevatten epoxyharsen, bijvoorbeeld brilmonturen, vinylhandschoenen, handtassen, kettinkjes van kunstmateriaal (plastic)

Title: Wat zijn de reacties bij een epoxyhars allergie?
De reactie uit zich in een typische allergische contact dermatitis, bij mensen die allergisch zijn voor epoxyhars of een component van het epoxyharssysteem. Huidcontact met verharders kan ernstige brandwonden veroorzaken. Ze kunnen ook een ernstige allergische contact dermatitis veroorzaken, gekenmerkt door roodheid, jeuk en zwelling. De huid moet met water en zeep gewassen worden bij elk contact. Bovendien zijn de verharders en verdunners vluchtiger dan de hars en kunnen via de dampen (inademing) allergische reacties veroorzaken. Dermatitis op de pols door epoxyhars Dermatitis in het gelaat door masker waarin zich epoxyhars bevond

Title: Ben ik allergisch voor epoxyhars?
Een allergie voor epoxyhars kan worden vastgesteld door middel van een plakproef.

Title: De behandeling van contact dermatitis, veroorzaakt door blootstelling aan epoxyhars
Dermatitis kan behandeld worden als elk ander acuut dermatitis/eczeem. Dit betekent crèmes/zalven met corticosteroïden, verzachtende smeersels en behandeling van een eventuele secundaire bacteriële infectie."
Chalazion,page_0,"Title: Chalazion
Uw oogarts heeft u verwezen voor het laten verwijderen van een chalazion. In deze folder leest u meer over deze ingreep.

Title: Chalazion 
In het onder- en bovenooglid zitten tientallen kliertjes die belangrijk zijn voor de stabiliteit van de traanfilm. Een chalazion is een pijnloze zwelling van een talgklier (kliertje van Meibom) in het ooglid. Doordat de uitvoergang verstopt raakt, kan de talg niet meer naar buiten en ontstaat er een zwelling. Bij een ontsteking kan dit leiden tot lokale roodheid en pijn.

Title: Oorzaak
Meestal is de oorzaak onbekend. Een chalazion komt vaker voor bij patiënten met rosacea (huidaandoening) of chronische ontsteking van de ooglidranden (blepharitis). Het kan ook de nasleep zijn van een acute infectie van een kliertje van Meibom. Een chalazion kan eenmalig voorkomen. Het kan echter ook op dezelfde of andere plaats opnieuw ontstaan.

Title: Behandeling
Een chalazion kan spontaan verdwijnen. Een beginnend chalazion kan behandeld worden met warme kompressen. Leg minimaal tweemaal per dag gedurende 15 minuten een in warm water gedrenkte schone washand of zakdoek op het gezwollen ooglid. Masseer het ooglid tegelijkertijd voorzichtig. Een bijkomende infectie kan met antibioticazalf of ontstekingsremmende druppels behandeld worden.

Title: Chirurgisch verwijderen
Indien het chalazion langere tijd bestaat, kan het onder plaatselijke verdoving door een sneetje in het ooglid verwijderd worden. De ingreep vindt op de behandelpoli plaats en duurt ongeveer 15 minuten. Het is van belang om voor de ingreep uw contactlenzen uit te doen. U krijgt druppels om het oogoppervlak te verdoven. De tweede verdoving vindt plaats door een injectie onder de huid te geven nabij het chalazion. Deze injectie kan gevoelig zijn. Het ooglid wordt met een klemmetje naar buiten gedraaid of omgeklapt. De zwelling wordt ingesneden aan de binnenzijde van het ooglid zodat het litteken uitwendig niet zichtbaar is. De inhoud van de zwelling wordt met een klein lepeltje verwijderd. Soms kan een chalazion van het ooglid beter van de huidzijde worden benaderd.

Title: Na de ingreep
Na de ingreep wordt het oog afgeplakt met een zalfverband welke tot ongeveer twee uur na de ingreep moet blijven zitten. Daarna zijn er geen verdere restricties. Mocht u met de auto komen, dan is het noodzakelijk om iemand mee te nemen. Direct na de behandeling mag u namelijk niet zelf auto rijden.

Title: Vragen
Heeft u nog vragen of wilt u meer informatie? Kijk dan op onze website of neem contact op met het secretariaat van de polikliniek oogheelkunde. telefoonnummer 088 708 31 40 zgt.nl/oogheelkunde. Folder NOG ‘Chalazion’ oogheelkunde.org

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Endo-echografie via de luchtwegen (EBUS),page_1,"Title: Verdoving
U krijgt een knijpertje aan een vingertop. Het knijpertje registreert uw hartslag en het zuurstof gehalte in uw bloed. Ook wordt een band om uw bovenarm aangelegd om tijdens het onderzoek de bloeddruk te controleren. De verpleegkundige vraagt u om uw eventuele kunstgebit uit te doen. Daarna worden uw keel en stembanden verdoofd met behulp van een spray en vloeistof. Ook wordt er een zuurstofslangetje aangebracht in uw neus.

Title: Inbrengen scoop
Het onderzoek vindt plaats in rugligging. U krijgt een bijtring tussen uw kaken ter bescherming van de bronchoscoop. Daarna wordt het slaapmiddel toegediend via het infuusnaaldje. Bent u eenmaal in een slaperige toestand gebracht, dan brengt de longarts de bronchoscoop via de mond in. De bronchoscoop heeft een kleine omvang, zodat er voldoende ruimte overblijft in de luchtpijp voor een rustige ademhaling. Tijdens het onderzoek worden uw hartslag en het zuurstofgehalte in uw bloed gecontroleerd.

Title: Het onderzoek zelf
De longarts gaat op zoek naar de lymfklieren. Als deze klieren goed zichtbaar zijn, prikt hij deze met een dunne holle naald aan en zuigt hij een kleine hoeveelheid materiaal op voor nader onderzoek. Dit aanprikken (punctie) van de klieren wordt een aantal keren herhaald. De punctie kan gepaard gaan met een gering bloedverlies. Bloed en slijm worden direct weggezogen.

Title: Voordelen en risico’s van het slaapmiddel
Het grote voordeel van de sluimertoestand tijdens het onderzoek is dat u er weinig van merkt. Het onderzoek zou anders als belastend kunnen worden ervaren. Doordat u nu ontspannen bent, verloopt het onderzoek in het algemeen ook gemakkelijker. Nadeel kan zijn dat u nog enkele uren wat suf bent en misschien het stukje herinnering aan het onderzoek mist. In zeldzame gevallen kunnen er vanwege het slaapmiddel problemen ontstaan met de ademhaling of hartfunctie. Dit komt bij minder dan 1% van de patiënten voor. De boven beschreven voorzorgsmaatregelen zijn genomen om deze problemen tijdig te signaleren en met medicijnen te behandelen.

Title: Duur van het onderzoek
De voorbereidingen nemen ongeveer een kwartier in beslag. Het onderzoek duurt 30 tot 60 minuten, terwijl u een uur tot anderhalf uur nodig hebt om uit te slapen en weer goed wakker te worden. In totaal duurt het onderzoek dus 2,5 tot 3 uur.

Title: Na het onderzoek
Na het onderzoek blijft u nog anderhalf uur op het behandelcentrum om uit te slapen. Wanneer u goed wakker bent en alle controles goed zijn wordt het infuusnaaldje verwijderd. Daarna kunt u naar huis. Het kan zijn dat u na het onderzoek enige tijd een geïrriteerd gevoel in uw keel heeft. In verband met de verdoving mag u een uur na het onderzoek niet eten en drinken, omdat anders de kans bestaat dat u zich verslikt."
Voedingsadviezen bij MCT-dieet,page_3,"Title: Nagerechten
Magere vlasoorten, magere yoghurt, magere kwark, magere Bulgaarse yoghurt, zelfgemaakte pap, vla of pudding van magere melk, watergruwel, waterijs, in MCT margarine of MCT gebakken flensjes of pannenkoeken Halvolle en volle vlasoorten, pudding, kwark, volle en halfvolle yoghurt, Bulgaarse yoghurt, Biogarde, slagroom, zure room, crème fraiche, koffieroom, roomijs, softijs, yoghurtijs Fruit Alle soorten met uitzondering van de hiernaast genoemde soorten Avocado, kokos Dranken Thee, koffie, (boeren)karnemelk, magere melk, magere yoghurt, drinkyoghurt, magere chocolademelk, vruchtensap, tomaten- of groentensap, ontvette bouillon, mineraalwater, frisdrank, limonade, alcohol (behalve de hiernaast genoemde soorten. In overleg met uw specialist en/of diëtist) Koffiewitmakers, volle en halfvolle koffiemelk, koffieroom, volle en halfvolle melk, yoghurt en chocolademelk, boerenmelk, milkshakes, boerenyoghurt, vette bouillon, advocaat, cream-likeuren. Versnaperingen (Volkoren)biscuitjes, lange vingers, taai-taai, kaneelbeschuitjes, ontbijtkoek, kruidkoek, vruchtengebak, café noir, jan hagel, eierkoek, rijstewafel, drop, zuurtjes, pepermunt, kauwgom Koekjes, gevulde koeken, kano’s, koeken met chocolade en/of noten, slagroomgebak, mokkagebak, kwarkgebak, soezen, tompoes, cake, chocolade, bonbons, noga, Engels drop, marsepein Japanse zoutjes, pepsels, popcorn Noten, pinda’s, chips, zoutjes, borrelkoekjes, borrelsalades, kroepoek, worst, loempia, kroketten, bitterballen, frikadellen en alle andere snacks Diversen Alle kruiden en specerijen, aroma, gistextract, tabasco, anijs, azijn, citroensap, zout, suiker, ketjap, tomatenketchup, tomatenpuree, worchestershiresaus, augurken, zilveruitjes, mosterd, picalilly, sambal Lijnzaad, olijven, sesamzaad, tarwekiemen, pijnboompitten, zonnebloempitten, pompoenpitten"
Koolhydraatbeperkt dieet bij diabetes mellitus,page_1,"Title: Dieetadvies
Voeding bestaat uit drie hoofdbestanddelen: eiwitten, vetten en koolhydraten. Eiwitten zorgen voor de opbouw van lichaamsweefsel zoals spieren, organen en bloed. Vetten zorgen voor energie en bieden bescherming voor uw organen en tegen de kou. Koolhydraten zijn ook een bron van energie. Koolhydraten kunnen in 4 groepen ingedeeld worden. 
- Zetmeel: brood, aardappelen, pasta, rijst, peulvruchten. 
- Vruchtensuiker: fruit, vruchtensappen en producten waarin fruit is verwerkt. 
- Melksuiker (lactose): melk- en melkproducten. 
- Geraffineerde suikers: snoep, koek, gebak, ijs, pudding, vla, frisdrank, suiker uit de suikerpot. De diëtist maakt samen met u een persoonlijk dagmenu. Het persoonlijk dagmenu is gebaseerd op de onderstaande punten: 
- Zo veel mogelijk weglaten van snel opneembare suikers in de voeding. Snelle suikers zijn suikers die niet of nauwelijks afgebroken hoeven worden en daardoor een snelle bloedsuikerstijging veroorzaken. Voorbeelden van producten die snelle suikers bevatten de geraffineerde suikers en bijvoorbeeld honing en vruchtensappen. 
- Totale hoeveelheid koolhydraten in de voeding verminderen. In overleg met uw diëtist wordt het aantal koolhydraten in de voeding verminderd. In het algemeen is het streven om de koolhydraten die u nog binnen krijgt, zoveel mogelijk uit vezelrijke producten te halen en te verdelen over de dag.

Title: Variatiemogelijkheden
Het persoonlijke voedingsadvies dat u van de diëtist krijgt, is de basis voor uw dieet. De onderstaande suggesties en variaties kunnen worden gebruikt om af te wisselen.

Title: Ontbijt en lunch
- Koolhydraatarm brood* met boter en hartig beleg (*zie variatiemogelijkheden) 
- Cracker* met boter en hartig beleg (*zie variatiemogelijkheden) 
- Boeren omelet 
- Gebakken of gekookt ei 
- Gekookte fijngehakte eieren met mayonaise/fritessaus, gehakte bieslook, zout/peper 
- Roerei met ham en peterselie 
- Omelet met gerookte zalm, peper, peterselie, bieslook en/of dille 
- Yoghurt of kwark met noten en zaden 
- Yoghurt of kwark met koolhydraatarme muesli* (*zie variatiemogelijkheden) 
- Avocado met zalm en crème fraîche 
- Gerookte zalm met komkommer, dille en mayonaise/fritessaus 
- Tonijn met mayonaise/fritessaus, bieslook en peterselie. 
- Salades van groenten met vis/vlees, ei, noten, kaas en dressing Variatiemogelijkheden brood- en broodproducten Een snee brood bevat ± 15 gram koolhydraten. In een koolhydraatbeperkt dieet wordt koolhydraatarm brood aanbevolen. Dit bevat maximaal 7 gram koolhydraten per snee. De meeste supermarkten verkopen koolhydraatarm brood. Ook bakkers verkopen brood onder de naam koolhydraatarm. Soms bevat dit brood meer dan 7 gram koolhydraten per snee. Vraag dus even aan uw eigen bakker hoeveel koolhydraten het koolhydraatarme brood bevat. Naast koolhydraatarm brood bestaan er ook koolhydraatarme crackers en muesli."
Koolhydraatbeperkt dieet bij diabetes mellitus,page_1,"Title: Dieetadvies
Voeding bestaat uit drie hoofdbestanddelen: eiwitten, vetten en koolhydraten. Eiwitten zorgen voor de opbouw van lichaamsweefsel zoals spieren, organen en bloed. Vetten zorgen voor energie en bieden bescherming voor uw organen en tegen de kou. Koolhydraten zijn ook een bron van energie. Koolhydraten kunnen in 4 groepen ingedeeld worden. 
- Zetmeel: brood, aardappelen, pasta, rijst, peulvruchten. 
- Vruchtensuiker: fruit, vruchtensappen en producten waarin fruit is verwerkt. 
- Melksuiker (lactose): melk- en melkproducten. 
- Geraffineerde suikers: snoep, koek, gebak, ijs, pudding, vla, frisdrank, suiker uit de suikerpot. De diëtist maakt samen met u een persoonlijk dagmenu. Het persoonlijk dagmenu is gebaseerd op de onderstaande punten: 
- Zo veel mogelijk weglaten van snel opneembare suikers in de voeding. Snelle suikers zijn suikers die niet of nauwelijks afgebroken hoeven worden en daardoor een snelle bloedsuikerstijging veroorzaken. Voorbeelden van producten die snelle suikers bevatten de geraffineerde suikers en bijvoorbeeld honing en vruchtensappen. 
- Totale hoeveelheid koolhydraten in de voeding verminderen. In overleg met uw diëtist wordt het aantal koolhydraten in de voeding verminderd. In het algemeen is het streven om de koolhydraten die u nog binnen krijgt, zoveel mogelijk uit vezelrijke producten te halen en te verdelen over de dag.

Title: Variatiemogelijkheden
Het persoonlijke voedingsadvies dat u van de diëtist krijgt, is de basis voor uw dieet. De onderstaande suggesties en variaties kunnen worden gebruikt om af te wisselen.

Title: Ontbijt en lunch
- Koolhydraatarm brood* met boter en hartig beleg (*zie variatiemogelijkheden) 
- Cracker* met boter en hartig beleg (*zie variatiemogelijkheden) 
- Boeren omelet 
- Gebakken of gekookt ei 
- Gekookte fijngehakte eieren met mayonaise/fritessaus, gehakte bieslook, zout/peper 
- Roerei met ham en peterselie 
- Omelet met gerookte zalm, peper, peterselie, bieslook en/of dille 
- Yoghurt of kwark met noten en zaden 
- Yoghurt of kwark met koolhydraatarme muesli* (*zie variatiemogelijkheden) 
- Avocado met zalm en crème fraîche 
- Gerookte zalm met komkommer, dille en mayonaise/fritessaus 
- Tonijn met mayonaise/fritessaus, bieslook en peterselie. 
- Salades van groenten met vis/vlees, ei, noten, kaas en dressing Variatiemogelijkheden brood- en broodproducten Een snee brood bevat ± 15 gram koolhydraten. In een koolhydraatbeperkt dieet wordt koolhydraatarm brood aanbevolen. Dit bevat maximaal 7 gram koolhydraten per snee. De meeste supermarkten verkopen koolhydraatarm brood. Ook bakkers verkopen brood onder de naam koolhydraatarm. Soms bevat dit brood meer dan 7 gram koolhydraten per snee. Vraag dus even aan uw eigen bakker hoeveel koolhydraten het koolhydraatarme brood bevat. Naast koolhydraatarm brood bestaan er ook koolhydraatarme crackers en muesli."
Dik vloeibare voeding bij slikklachten,page_2,"Title: Voorbeeld van een dagmenu
Ontbijt: 
- pap, eventueel met suiker en/of room 
- melk of karnemelk (ingedikt) 
- koffie of thee, eventueel met suiker en/of room (ingedikt)

Title: In de loop van de morgen:
- glas vruchtensap bijvoorbeeld sinaasappelsap, eventueel met suiker en/of room (ingedikt) 
- vla, yoghurt of chocolademelk (eventueel ingedikt) 
- koffie, eventueel met suiker en/of room (ingedikt)

Title: Lunch:
- pap, eventueel met suiker en/of room 
- melk of chocolademelk (ingedikt) 
- eventueel mixsoep of gezeefde soep

Title: In de loop van de middag:
- yoghurt met rozenbottelsiroop en suiker 
- thee, eventueel met suiker (ingedikt) 
- vla of milkshake (eventueel ingedikt)

Title: Warme maaltijd:
- gezeefde mixsoep of glad gepureerde maaltijd 
- vruchtenmoes, appelmoes, yoghurt, vla

Title: In de loop van de avond:
- koffie of thee, eventueel met suiker en /of room (ingedikt) 
- vruchtensap of vruchtenlimonade (ingedikt) 
- pap of vla"
Voedingsadviezen bij lactose intolerantie,page_4,"Title: Vlees, wild en
gevogelte Bewerkt vlees zoals worst, hamburger, gepaneerd vlees. Bewerkte vleeswaren zoals: paté, worst, filet américain, gehakt, vleessalades. Vleesgerechten blik. Niet-bewerkt vlees: rund, kalf, varken, paard, kip, kalkoen, konijn, fazant. Vleesvervangers: tofu, tempeh. Vleeswaren zoals kalkoenfilet, kipfilet, rookvlees, rauwe of gekookte ham.

Title: Vis, schaal- en
schelpdieren Bewerkte vis, gepaneerde vis, kant-en-klare vissalades en salades met schaal- en schelpdieren. Visgerechten met saus, in blik. Niet bewerkte vis zoals kabeljauw, tong, forel en wijting. Zelfgemaakte vissalades. Vis in blik, in vocht of in olie

Title: Kaas
Zachte kaassoorten, zoals roomkaas, smeerkaas, brie e.d. Harde Nederlandse kazen, zoals jong belegen, belegen, oude kaas.

Title: Eieren
Alle eiergerechten met melk. Eiergerechten met een melkvervanger op basis van soja.

Title: Vetten
Roomboter. Margarine en halvarine met lactose Olie. Margarine en halvarine lactosevrij, zie verpakking

Title: Sauzen, kruiden en
specerijen Sauzen, aroma’s, ketjapsoorten en juspoeder (sommige zijn toegestaan, zie verpakking) Alle kruiden en specerijen. Soja kookroom vervanger Zoetwaren/broodbeleg Witte chocolade en melkchocolade. Kauwgom (niet alle soorten zijn toegestaan), karamel, bonbons. Witte en bruine suiker, jam, gelei, stroop, honing, vruchtenhagel, pindakaas, pure chocoladehagel. Pure chocolade, pure cacao, marsepein, zuurtjes.

Title: Gebak
Koekjes, gebak, wafels, pannenkoeken met melk bereid Zelfgemaakt gebak, koekjes, wafels en pannenkoeken met een melkvervanger op basis van soja (opgelet: gebruik een geschikte vetstof).

Title: Dranken
Melk, yoghurt, yoghurtdrink, karnemelk, room, gecondenseerde melk, koffiemelk, chocolademelk, melkpoeder, roomijs. Melkproducten zoals pap, vla, pudding. Koffie, thee, lactosevrijmelk, sojamelk, soja yoghurt, frisdranken, vruchtensap, groentesap, bouillon, zelfgemaakte soep van toegestane ingrediënten.

Title: Advies: Kijk goed op verpakkingen! Extra informatie
Meer informatie over lactose-intolerantie is te vinden op onderstaande websites: 
- www.maagdarmleverstichting.nl 
- www.voedingscentrum.nl 
- www.voedingsallergie.nl (patiëntenorganisatie voor mensen met voedselallergie of-intolerantie)

Title: Vitamine D
Voor een aantal groepen is het aan te raden extra vitamine D te gebruiken als aanvulling op de voeding. Aan vrouwen tussen 50-70 jaar wordt 10 mcg/dag (400 IE) en aan alle ouderen vanaf 70 jaar wordt 20 mcg/dag (800 IE) geadviseerd. Voor mensen met een donkere huidskleur geldt het advies 10 mcg/dag extra. Vraag uw diëtist voor meer informatie hierover of kijk op voedingscentrum.nl"
Osteosynthesemateriaal inbrengen,page_0,"Title: Osteosynthesemateriaal inbrengen
Binnenkort wordt u opgenomen in ZGT voor het inbrengen van osteosynthesemateriaal. Door goede voorlichting willen we bijdragen aan een vlot en prettig herstel.

Title: Wat is een fractuur en wat merkt u ervan?
We spreken van een fractuur wanneer een bot gebroken is. Een fractuur kan groot of klein zijn. Het kan een klein scheurtje in het bot zijn, maar botten kunnen ook volledig verbrijzeld zijn. In alle gevallen zult u pijn hebben, er ontstaat een zwelling door de bloeduitstorting bij de breuk en normale bewegingen zijn vaak niet meer mogelijk.

Title: De behandeling voor het inbrengen van osteosynthesemateriaal
De behandeling hangt af van een aantal zaken: 
- Welk bot is gebroken? 
- Welk soort breuk is het? 
- is het gewricht erbij betrokken? 
- Hoe is de toestand van de weefsels in de directe omgeving? 
- Hoe is de algehele toestand van de patiënt? Voor de behandeling van fracturen zijn er verschillende methoden beschikbaar: 
- geen actieve behandeling; 
- gipsbehandeling; 
- operatieve behandeling. Geen actieve behandeling Niet alle botbreuken hebben een behandeling nodig in de zin van gips of een operatie. Gipsbehandeling De gipsbehandeling wordt vaak gegeven wanneer de botstukken niet of slechts weinig verplaatst zijn en meestal bij kinderen. Met de gipsbehandeling proberen we de gebroken botstukken (eventueel nadat de breuk gezet is) zo goed mogelijk op hun plaats te houden. Een gipsbehandeling heeft wel een aantal nadelen: 
- Spieren die u door het gips tijdelijk niet kunt gebruiken, kunnen verslappen; 
- De gewrichten die zijn ingegipst kunnen stijf worden; 
- In botten die u tijdelijk niet gebruikt kan ontkalking ontstaan. Operatieve behandeling (het inbrengen van osteosynthesemateriaal) Na een botbreuk kan de behandelend medisch specialist osteosynthese materiaal inbrengen om het bot extra stevigheid te geven. Onder osteosynthesemateriaal verstaan we onder andere een schroef, plaatje, stang of K-draden (Kirschnerdraden). K-draden kunnen uitsteken of onder uw huid verborgen zitten. Hierdoor kunt u direct of na en aantal weken na de operatie al weer oefenen. Zo blijven de spieren stevig, de gewrichten soepel en bestrijden we botontkalking. Sommige osteosynthesemateriaal heeft de bedoeling om levenslang in het lichaam te blijven zitten. Soms veroorzaakt dit materiaal echter irritatie, pijn of beperkingen bij het bewegen. Ook kan het genezing na een infectie in de weg staan. Er kan dan besloten worden om het materiaal te verwijderen.

Title: Voorbereiding op de operatie
Ter voorbereiding op de operatie heeft u een afspraak bij de preoperatieve screening. Hier krijgt u instructies over het nuchter zijn op de dag van de operatie, de anesthesie en instructies omtrent medicatiegebruik.

Title: Opname en operatie
Zodra de operatiedatum bekend is, krijgt u hierover in de week voor de operatie telefonisch of schriftelijk bericht. U hoort dan wanneer en waar u in het ziekenhuis verwacht wordt voor opname. Op de operatiedag meldt u zich op het afgesproken tijdstip in het ziekenhuis.

Title: Nuchter
Voor u onder narcose gaat moet u nuchter zijn. Omdat nuchter zijn van groot belang is voor de operatie ontvangt u hierover een aparte folder met instructies bij de pre- operatieve screening. Als u rookt, raden wij u aan om in ieder geval de uren voor de operatie niet te roken. Luchtwegen van rokers zijn gevoeliger voor ontstekingen."
Pijn bij kanker,page_2,"Title: Bestraling
Radiotherapie is een veelgebruikte methode om pijn te verlichten. Soms kan de pijn na de eerste bestraling verergeren. Maar dit effect neemt vaak snel weer af. Het uiteindelijke resultaat van een bestralingsbehandeling wordt over het algemeen pas merkbaar na twee tot zes weken. Een pijnlijke uitzaaiing in de botten kan met een korte serie bestralingen (één tot vijf keer) worden behandeld. Bij een dergelijke behandeling zijn er nauwelijks bijwerkingen. Het kan een zeer effectieve vorm van pijnbestrijding zijn. Meer dan driekwart van alle mensen die vanwege botpijnen zijn bestraald, hebben na enkele weken geen pijn meer of hebben minder pijnstillers nodig.

Title: Operatie
Als de oorzaak van de pijn een goed bereikbare tumor is, dan kan deze soms worden weggenomen door een operatie. Zo kan de pijn verminderen die ontstond door druk van de tumor op een zenuw of orgaan.

Title: Chemotherapie
Chemotherapie kan, doordat het de tumor kan verkleinen, leiden tot vermindering van pijn.

Title: Hormonale therapie
Bij verspreid voorkomende, pijnlijke uitzaaiingen van hormoongevoelige tumoren, bijvoorbeeld bij borst- of prostaatkanker, kan een behandeling met hormoonpreparaten verlichting geven.

Title: Symptoombestrijding
Als de oorzaak van de pijn niet goed genoeg kan worden behandeld, worden de gevolgen van de pijn behandeld. Dit noemt men symptoombestrijding. Deze manier van behandelen is gericht op de gevolgen van de tumor en/of uitzaaiingen. Mogelijke behandelingen: 
- pijnstillers 
- zenuwbaanblokkade 
- bestraling (zie uitleg hierboven)

Title: Zenuwbaanblokkade
Soms kan pijn goed worden bestreden door plaatselijk de zenuw die de pijn geleidt te onderbreken: een zenuwbaanblokkade. De ‘telefoonverbinding’ tussen de pijnlijke plaats en de hersenen wordt dan verbroken. Hierdoor bereikt het pijnsignaal de hersenen niet meer en wordt de pijnlijke plaats niet meer gevoeld. Men kan de zenuw uitschakelen door kortdurende verhitting, maar ook met een chemische stof die rond de zenuw wordt ingespoten. Deze ingreep vindt altijd plaats in het ziekenhuis, door een gespecialiseerde arts. Uw arts kan u hierover informeren."
Medische tatoeage en permanente make-up (ZGT Helon),page_0,"Title: Medische tatoeage en permanente make-up
In deze folder informeren we u over medische tatoeage en permanente make-up.

Title: Wat is een medische tatoeage en permanente make-up
Medische tatoeage en permanente make-up zijn behandelingen die ingezet worden om kleur aan te brengen in de huid. Dit kan gewenst zijn wanneer er een gebrek aan kleur of haartjes is. De huidtherapeut brengt oplosbare pigmentstoffen in de huid met behulp van speciale technieken. Omdat de kleur geleidelijk zal vervagen, adviseren wij de behandeling na enkele jaren te herhalen.

Title: Wanneer zetten we medische tatoeage in
- Bij het inkleuren van de tepelhof en/of tepel na een borstreconstructie (na bijvoorbeeld borstkanker). 
- Bij het inkleuren van littekens waarbij de kleur afwijkt van uw eigen huidskleur. Bijvoorbeeld door brandwonden, operaties of automutilatie (zelfbeschadiging).

Title: Wanneer zetten we permanente make-up in
- Bij het geheel of gedeeltelijk ontbreken van wenkbrauwen (bijvoorbeeld door alopecia areata of chemokuren). 
- Voor het verbeteren van het uiterlijk door het opvullen van bestaande wenkbrauwen of aanbrengen van permanente eyeliner.

Title: Eerste gesprek
Tijdens een eerste gesprek worden uw wensen besproken. Samen wordt besloten welke techniek het meest geschikt is voor u en er wordt gekeken naar de gewenste kleur en vorm. Ook bespreken we de adviezen rondom de behandeling met u. Als er een oude medische tatoeage of permanente make-up aanwezig is, wordt eerst gekeken of deze verwijderd moet worden.

Title: Welke technieken zijn er
Hoe de behandeling precies in zijn werk gaat, hangt af van de gekozen techniek. De technieken waar wij mee werken worden hieronder beschreven. Dermatografie Dit is een vorm van tatoeëren waarbij met speciale apparatuur en een naaldje de pigmentstoffen in de huid worden gebracht. Dit wordt vaak ingezet voor het minder opvallend maken van littekens, het inkleuren van een tepel en/of tepelhof en het namaken van wenkbrauwen wanneer alle haartjes (deels) weg zijn. Microblading Dit is een vorm van permanente make-up van de wenkbrauwen. Hierbij worden handmatig heel dunne streepjes (hairstrokes) in de bestaande wenkbrauw gezet met behulp van een speciaal mesje. De wenkbrauw zal hierdoor op een natuurlijke manier voller lijken. Microblading wordt vaak ingezet bij mensen waarbij de natuurlijke wenkbrauw nog (deels) aanwezig is. Voor beide technieken geldt dat de gekozen pigmentstoffen zo goed mogelijk op de natuurlijke of gewenste haar- of huidskleur lijken. Beide behandelingen kunnen als vervelend of pijnlijk worden ervaren, maar zijn meestal goed te doen. Wanneer nodig kan de huid tijdens de behandeling verdoofd worden.

Title: De pigmentstoffen zijn veilig
Bij Helon werken we altijd met oplosbare pigmentstoffen. De belangrijkste reden hiervoor is dat deze geen zware (schadelijke) metalen bevatten.

Title: Na de behandeling
Na de behandeling kunnen kleine korstjes ontstaan. Meestal verdwijnen deze korstjes na ongeveer 1 week. In deze periode is het belangrijk dat u de nazorg adviezen goed opvolgt en niet aan de korstjes krabt."
Septumcorrectie (operatie aan neustussenschot),page_0,"Title: Operatie aan het neustussenschot
Bij een septumcorrectie zetten wij een scheef neustussenschot weer recht. De doorgang van de neus wordt verbeterd, waardoor klachten als een verstopte neus of hoofdpijn verminderen of verdwijnen. In deze folder geven wij u informatie die u helpt bij het voorbereiden op de operatie.

Title: Wat is het neustussenschot
Het neustussenschot (neusseptum of kortweg septum) zit in het midden van de neus. Het verdeelt de doorgang in twee helften. De bovenkant grenst aan de neusrug, de onderkant aan het gehemelte, de voorkant aan de neuspunt en de achterkant aan de neus- en keelholte. De lengte van het neustussenschot is van voor naar achter zeven tot tien cm. Het bestaat voor een deel uit kraakbeen en voor een deel uit bot. Het kraakbeen zit aan de voorkant, daar is de neus beweeglijk. Het biedt steun aan de neuspunt en de neusrug. Het neustussenschot is helemaal bedekt met slijmvlies dat vochtig is door de productie van neusslijm. Dit slijm wordt door trilhaartjes op het neusslijmvlies naar achteren (neus- keelholte) gebracht en daar ingeslikt.

Title: Welke klachten geeft een scheef neustussenschot
De meeste mensen hebben een recht neustussenschot. Door bijvoorbeeld een klap tegen de neus kan de neus scheef gaan staan. Bij een scheef neustussenschot wordt het ademhalen via de neus belemmerd.

Title: Onderzoek en diagnose
Soms is een scheef neustussenschot aan de buitenkant duidelijk te zien, soms is dit pas zichtbaar na een neusonderzoek door uw KNO-arts.

Title: Over de operatie
De operatie vindt altijd plaats onder algehele anesthesie (narcose). De behandeling vindt plaats op de dagopname, dat wil zeggen dat u dezelfde dag weer naar huis kunt. Operatietechniek In de neus maken we het slijmvlies van het neustussenschot los. Dit gebeurt met een klein sneetje in het slijmvlies. Hierna kan het scheefstaande kraakbenige en benige deel worden bereikt en rechtgezet. We verwijderen de delen die uitsteken en corrigeren de kromme delen. Het neustussenschot wordt daarna (tijdelijk) op de goede plek gehouden door hechtingen en/of in de neus ingebrachte gazen (tampons). Zo kunnen het slijmvlies, kraakbeen en bot weer aan elkaar vastgroeien. Vaak worden er aan de buitenkant van de neus pleisters geplakt ter ondersteuning. Door de neustampons kan hoofdpijn ontstaan. U kunt hiervoor pijnstillende medicijnen krijgen, bijvoorbeeld paracetamol."
Botox (ZGT Helon),page_0,"Title: Botox®
(Botuline-toxine) Veel rimpels in het gezicht ontstaan door het bewust en onbewust aanspannen van de spieren vlak onder de huid. Door botuline- toxine in een bepaalde spier te injecteren, vervagen of verdwijnen ontsierende fronsrimpels, kraaienpootjes en horizontale lijnen op het voorhoofd. “Kijk uit. Jezelf mooi maken kan lelijk uitpakken. Een geslaagde ingreep begint bij een goede arts.”

Title: Wat is botuline-toxine?
Botuline-toxine is een eiwit dat verkregen wordt uit de bacterie Clostridium botulinum. Botuline-toxine heeft als geneesmiddel twee effecten: 
- Het blokkeert de prikkeloverdracht van zenuw naar spier, waardoor de werking van de spier afneemt of stil komt te liggen. 
- Het blokkeert de werking van zenuwen die de zweetklieren prikkelen, waardoor voorkomen wordt dat de klieren zweet produceren.

Title: Wat doet botuline-toxine met rimpels?
Veel rimpels in het gezicht ontstaan door het willekeurig of onwillekeurig aanspannen van spiertjes vlak onder de huid. Dit zijn vooral de voorhoofdslijnen, fronsrimpels (tussen de wenkbrauwen) en de kraaienpootjes (aan weerszijde van de ogen). Botuline-toxine blokkeert de prikkeloverdracht van de zenuw naar de spier, zodat deze tijdelijk minder krachtig wordt. Dit proces duurt ongeveer 1-2 weken en het effect houdt een aantal maanden aan. Daarna neemt de mogelijkheid om de spiertjes aan te spannen weer langzaam toe.

Title: Waarom rimpels behandelen?
Mensen die veel fronsen kunnen soms ongewild een norse of boze gelaatsuitdrukking hebben. Bovendien kunnen fronsrimpels uiteindelijk ‘in de huid blijven staan’. Ook bij ontspannen gezichtsspieren blijven de rimpels dan aanwezig. De botuline-toxine behandeling helpt derhalve ook rimpels te voorkomen. Mensen die behandeld zijn met botuline- toxine vertellen vaak dat de behandelde huidgebieden ontspannen aanvoelen. Voor sommigen is dit gevoel alleen al voldoende om de behandeling te laten herhalen.

Title: Andere indicaties
Niet alleen rimpels kunnen behandeld worden met botuline-toxine. Voor de behandeling van de volgende problemen kunt u ook bij ons terecht: 
- gummy smile (tandvleeslach) 
- migraine 
- tandenknarsen 
- golfbalkin (kin met putjes en deukjes) 
- bunny lines (rimpeltjes op de neus)

Title: Behandeling
De botuline-toxine vloeistof wordt geïnjecteerd in de betreffende spiertjes. Deze injecties voelen aan als ‘speldenprikjes’ en zijn over het algemeen goed te verdragen. Een verdoving is niet nodig. Na de eerste behandeling blijft u 10 minuten in de buurt van Helon (in verband met de kans op een allergische reactie).

Title: Bijwerkingen
Na de inspuiting kan er ter plekke roodheid en lichte zwelling zichtbaar zijn. Deze verschijnselen trekken snel weg. Soms wordt bij het prikken een bloedvaatje geraakt waardoor een kleine bloeduitstorting kan ontstaan. Bijwerkingen die kunnen voorkomen hangen af van de locatie waar geprikt wordt. Mogelijke, maar uiterst zeldzame bijwerkingen zijn tijdelijke hoofdpijnklachten, griepachtige symptomen, allergische reacties en een afzakkende wenkbrauw. 1 á 2% van de mensen heeft antistoffen tegen botuline-toxine, bij hen heeft de behandeling geen of onvoldoende effect."
Formaldehyde,page_0,"Title: 7. Formaldehyde Wat is formaldehyde en waar vind je het?
Formaldehyde is een chemische stof die wordt gebruikt in veel producten in onze omgeving. Het is moeilijk om alle mogelijke bronnen van formaldehyde te beschrijven. Hieronder zijn enkele van de meest gebruikelijke bronnen weergegeven. 
- Kledingstoffen die behandeld zijn met formaldehydeharsen en waarin wat formaldehyde is achtergebleven. Formaldehyde wordt hier o.a. gebruikt tegen het kreuken, krimpen en statisch zijn van de stof. 
- Cosmetica en toiletartikelen zoals nagellak, deodorant, make-up, badschuim en –olie, shampoo, crèmes en mondwater. 
- Huishoudelijke reinigingsmiddelen. 
- Papier. 
- Bouwmateriaal zoals MDF en triplex (geperst hout). 
- Geneesmiddelen; anti-wrat middelen, crèmes, desinfectans. 
- Verf, primers en verfafbijtmiddelen. 
- Fixator en balsem in laboratoria (“sterk water”). 
- Rook die vrijkomt bij hout, steenkool, sigaretten, kerosine en aardgas.

Title: Wat zijn de verschijnselen bij een formaldehyde allergie?
De reactie is afhankelijk van de manier waarop men is blootgesteld aan formaldehyde. Blootstelling aan formaldehydegas kan een brandend gevoel in oog, neus of keel, huiduitslag, benauwdheid, piepende ademhaling, moeheid en hoofdpijn veroorzaken. Frequente blootstelling aan formaldehyde kan overgevoeligheid veroorzaken welke tot de ontwikkeling van allergische contact dermatitis kan leiden. Dermatitis door kleding is vooral op die plaatsen waar de grootste wrijving is tussen stof en huid. Dit komt vaker voor bij vrouwen dan bij mannen. Zweten kan ook leiden tot dermatitis. Zweet heeft de eigenschap om formaldehyde vrij te maken uit formaldehydehars. Wanneer iemand allergisch is voor formaldehyde betekent dit niet dat diegene ook altijd allergisch is voor formaldehydehars.

Title: Ben ik allergisch voor formaldehyde?
Met behulp van een plaktest kan een allergie voor formaldehyde worden vastgesteld. Positieve plakproef

Title: Behandeling van de contact dermatitis
Probeer formaldehyde te vermijden, of neem maatregelen om de blootstelling te minimaliseren. Wanneer de dermatitis optreedt wordt deze behandeld met een crème of zalf die corticosteroïden bevat.

Title: Hoe kan ik formaldehyde vermijden?
Het is moeilijk om al het contact met formaldehyde te vermijden omdat het formaldehydegas in de lucht voorkomt. Dit is echter in zo’n lage concentratie dat dit voor de meeste mensen geen probleem vormt. 
- Draag kleding van 100% katoen, polyester, nylon of acryl (deze stoffen bevatten minder formaldehyde). 
- Was nieuwe kleding een paar maal in ruim sop voordat u het gaat dragen. 
- Gebruik alleen MDF of triplex welke is gelamineerd. 
- Draag beschermende kleding/ handschoenen bij blootstelling in werksituaties. 
- Verhoog de ventilatie in ruimtes door deuren en/of ramen open te zetten. 
- Lees goed de etiketten op producten. 
- Vermijd behalve formaldehyde ook de volgende stoffen: Quarternium-15, 2-bromo-2-nitropropaan-1.3.-diol, imidazolidinyl ureum, diazolidinyl ureum.

Title: Alternatieve namen voor formaldehyde
- Formaline; 
- Methanol; 
- Methyl aldehyde; 
- Methylene oxyde; 
- Morbicid zuur; 
- Oxymethylene."
Anesthesie volwassenen,page_2,"Title: Vormen van anesthesie
Algehele anesthesie (narcose) Bij deze vorm van anesthesie wordt u volledig in slaap gebracht en verdoofd. Via een infuus (klein slangetje in een bloedvat) worden medicijnen toegediend. Zodra u slaapt, krijgt u een buisje in uw keel en/of luchtpijp. Dit is nodig voor uw ademhaling. Regionale (plaatselijke) anesthesie Bij deze vorm van anesthesie wordt een deel van het lichaam verdoofd. Met een prik kan alles onder de navel (ruggenprik, spinaal) of een onderbeen of arm (blok) worden verdoofd. Deze vormen van anesthesie kunnen gecombineerd worden met een slaapmiddel (sedatie) waardoor u zich niet bewust bent van de ingreep. Voordeel van een plaatselijke verdoving is dat na de ingreep minder vaak misselijkheid optreedt dan na algehele anesthesie. Ook heeft u dan minder snel pijn na de operatie. In sommige gevallen wordt na de prik een dun slangetje achter gelaten. Hierdoor worden pijnstillers gegeven na de ingreep. Dit kan met een prik in de rug (epiduraal) of bij het blok (plexus katheter). Een verdoving van arm of onderbeen (blok) moet een tijdje inwerken. Daarom blijft u langer in de voorbereidingsruimte. U mag in de voorbereidingsruimte en tijdens de ingreep uw eigen iPod/mp3 speler of telefoon (in vliegtuigmodus) mee nemen om muziek te luisteren. Combinatie van algehele en regionale anesthesie Operaties in borst- en buikholte kunnen veel pijn geven na de operatie. Een goede pijnbestrijding is dan prettig en van belang om bijvoorbeeld longcomplicaties en trombose te voorkomen. Regionale verdoving door een ruggenprik waarbij een slangetje wordt achtergelaten in de rug (epiduraal) geeft dan de beste pijnbestrijding. Vervolgens wordt u ook onder algehele anesthesie gebracht.

Title: De anesthesioloog
Een anesthesioloog is een medisch specialist en is verantwoordelijk voor de preoperatieve screening, anesthesie en nazorg op de uitslaapkamer. Samen met een team zorgt deze voor het goed functioneren van uw lichaam tijdens en na een operatie, onderzoek of behandeling. De verpleegkundigen, artsen preoperatieve screening, medisch specialisten en in opleiding tot anesthesioloog, anesthesiemedewerkers werken onder toezicht van een anesthesioloog. In uitzonderlijke gevallen kan het voorkomen dat de anesthesioloog liever voor een andere anesthesie techniek of beleid wil kiezen dan in eerste instantie is afgesproken. Hij/zij zal dit dan met u bespreken.

Title: Uw gebit
Ondanks alle zorgvuldigheid kan in zeldzame gevallen een (slecht) gebit beschadigd raken tijdens de algehele anesthesie. Om schade zo veel mogelijk te voorkomen, is het belangrijk dat u afwijkingen aan het gebit (bijvoorbeeld loszittende tanden of kronen) meldt bij de verpleegkundige.

Title: De dag van de opname
Op de operatiedag krijgt u operatiekleding aan. U wordt verzocht sieraden zoals ringen, piercings en horloges af/uit te doen en eventuele contactlenzen te verwijderen. Het dragen van make-up en nagellak is niet toegestaan. Kunstnagels (acryl en gel) mogen blijven zitten, tenzij u een operatie aan die hand ondergaat. Uw gehoorapparaat, bril en/of gebitsprothese kunt u blijven dragen."
Insulinepomptherapie (Patchpomp),page_3,"Title: Hoge glucosewaarden
Bij hoge bloedsuikers proberen de oorzaak van de hoge bloedsuikers te achterhalen. Een mogelijkheid van de hoge bloedsuikers kan zijn door: 
- Mechanisch probleem van de insulinepomp. 
- Lege batterijen. 
- Pompreservoir is leeg, is kapot of er zit lucht in het systeem. 
- De patchpomp is losgeraakt, niet goed gevuld met insuline of doordat deze verstopt is. 
- De patchpomp die los is geschoten, door een infiltraat bij de insteekplaats of doordat deze te oppervlakkig is ingebracht. Of de naald zit verstopt. Overige oorzaken van een te hoge bloedsuikers kunnen zijn: 
- Foutieve aanpassing bolus/basaal. 
- Voedingsfouten. 
- Minder lichaamsbeweging. 
- Hormonaal (menstruatiecyclus). 
- Verandering medicamenten. 
- Ziekte, stress.

Title: Maatregelen bij hoge bloedsuikers
- Bij braken contact opnemen met ZGT. 
- Veel water drinken. 
- Controleer of de bolusafgifte is gedaan: bolushistorie en dagtotalen bekijken. 
- Check en vervang patchpomp. 
- Corrigeer 1 keer de bloedsuiker via de boluscalculator. 
- Na 2 uur opnieuw zelfcontrole bloedglucose. 
- Als de bloedglucose niet is gedaald, dan met de insulinepen insuline spuiten; intramusculair met 12 mm naald via 2-4-6 regel. Uitleg 2-4-6 regel: 2-elke 2 uur bloedsuiker meten 4-bloedsuiker >15 mmol/L 4 EH snelwerkende insuline spuiten 6-bloedsuiker >20 mmol/L 6 EH snelwerkende insuline spuiten. 
- Bij blijvende onverklaarbare hoge bloedsuikers zo mogelijk ketonen meten (ketonen > 3 = bellen) en contact opnemen met polikliniek interne geneeskunde (zie contactgegevens). 
- Na stabilisatie na 3-4 uur nogmaals de bloedglucose controleren.

Title: Lage bloedsuikers
Bij lage bloedsuikers proberen de oorzaak van de lage bloedsuikers te achterhalen. Een mogelijkheid van de lage bloedsuikers kan zijn door: 
- Foutieve aanpassing bolus/basaal. 
- Voedingsfouten. 
- Meer lichaamsbeweging. 
- Hormonaal (menstruatiecyclus). 
- Verandering medicamenten. 
- Ziekte, stress. 
- Emoties. 
- Wisselende insulineresorptie (sauna, zonnen, warm bad). 
- Uitslapen zonder verandering van de basaalstand.

Title: Maatregelen bij lage bloedsuikers
- Bij bloedglucose lager dan 3.6 mmol/L de basaal tijdelijk verlagen. 
- 15 gram dextro of 25 ml onverdunde ranja drinken. 
- Na 20 minuten opnieuw meten, als de bloedsuiker nog onder de 3,6 mmol/L is dan bovenstaande herhalen. 
- Bloedglucose tussen de 4-6 mmol/L: dan 10-15gr langzame koolhydraten eten of de maaltijd nemen. 
- Oorzaak hypo nagaan en eventueel oplossen.

Title: Contactgegevens
Binnen kantooruren Diabetes polikliniek Ziekenhuislocatie Almelo, telefoonnummer 088 708 43 51 E-mail: diabetespolizgt@zgt.nl"
Insulinepomptherapie (Patchpomp),page_1,"Title: Vervolgtraject pomp
Het diabetesteam beoordeelt of verlenging pomp zinvol is. Punten die zijn besproken zijn: - Patiënt komt gemaakte afspraken na. - Patiënt leest maandelijks zijn pomp uit. - Patiënt heeft kennis van koolhydraten middels elke 4 jaar consult diëtist. Praktische informatie bij de patchpomp

Title: Pomp
- Voorkom grote temperatuurverschillen. 
- Insuline mag niet bevriezen. Stel de pomp ook niet bloot aan direct zonlicht. 
- Zorg dat u uw huidige basaalstanden, insulinegevoeligheid en koolhydraatratio altijd ergens noteert voor het geval alle gegevens verloren gaan na een storing van de afstandbediening.

Title: Voorraad thuis
- Patchpompjes. 
- Insuline voor pomp (flacon10cc of penfill). 
- Insuline voor de insulinepen en naalden (12 mm). 
- Batterijen. 
- Voldoende zelfcontrolemateriaal. 
- Glucagon (let op vervaldatum).

Title: Naald
- Voor het plaatsen van de patchpomp hoeft u de huid niet te desinfecteren, alcohol droogt de huid uit. 
- Voor het inbrengen van de naald van de patchpomp moet u de handen wassen met water en zeep. 
- Onder normale omstandigheden kan een patchpomp twee a drie dagen op dezelfde plaats blijven zitten, maar maximaal drie dagen. 
- Het advies is om twee uur na het inbrengen van een nieuwe patchpomp uw bloedglucose te controleren, zodat u zeker weet dat deze goed is ingebracht. 
- Ontstaat er tijdens het aanprikken een bloedinkje in de patchpomp dan moet u een nieuw systeem nemen. 
- Verwissel de patchpomp niet ’s avonds na 20.00 in verband met de gebruikelijke extra bloedglucosecontrole twee uur na het verwisselen van het infuussysteem. 
- Indien er regelmatig huidproblemen/infecties zijn en dit niet op te vangen is met betere hygiëne kan Bactroban® zalf gebruikt worden nadat de patchpomp is verwijderd.

Title: Insteekplaats
- Doet de insteekplaats pijn, breng dan de naald op een nieuwe plaats in. Probeer zoveel mogelijk te wisselen. 
- Wordt de huid rondom de naald rood, warm en gezwollen? Dan kan dat door een plaatselijke infectie komen. Breng dan een nieuwe naald op een andere plaats in. 
- Gebruik geen geparfumeerde zeep of lotion op de huid van uw buik, maar ph neutrale producten (bijvoorbeeld Bepanthencrème).

Title: Insuline
Insuline verliest zijn werkzaamheid als het bevriest. Als dit gebeurt moet u de insuline weggooien. Temperaturen tot 40 graden Celsius zijn geen probleem. Echter als de ampullen gedurende drie á vier weken op deze temperatuur zijn bewaard, begint het zijn werkzaamheid te verliezen en kunnen ze beter worden weggegooid. Stel de insuline in de ampul nooit bloot aan direct zonlicht, onafhankelijk van de temperatuur."
"Ulcus, oncologische, verzorgen van",page_1,"Title: Wondbehandeling
In deze folder staat de algemene wondbehandeling beschreven. 
- Reinig de wond door te spoelen met lauwwarm water onder de douche met een zachte straal (kraan eerst 30 seconden laten lopen). Indien dit niet haalbaar is, kan er gespoeld worden met een spuit al dan niet in combinatie met een catheter (flexibel slangetje) 
- Het wondverband zal afgestemd worden op kleur, diepte en vorm van de wond 
- Het verband mag niet aan de wond blijven kleven waardoor het risico op een bloeding wordt vergroot 
- Wondvocht dient adequaat geabsorbeerd te worden 
- Het verband dient zo gefixeerd zijn dat er minimale bewegingsbeperkingen zijn en er geen omliggende huidproblemen ontstaan 
- Een lage frequentie verbandwisselingen 
- Geen zilverhoudend verband bij radiotherapie De wondbehandeling zal altijd in overleg met u afgestemd worden.

Title: Risico’s/ complicaties
Wondvocht Het ulcus kan vocht produceren waardoor de omliggende huid kan verweken. De hoeveelheid vocht is mede afhankelijk van de locatie van het ulcus. Bij een infectie treedt er vaak meer wondvocht op. Een infectie dient behandeld te worden. Dit gaat in overleg met uw behandelend arts. De omliggende huid dient beschermd te worden tegen verweking door beschermende crèmes, extra absorberend verband en/of (tijdelijk) extra verbandwisselingen. Geur Om geur te voorkomen dient het ulcus goed gereinigd te worden. Indien er toch geur ontstaat dan dient de oorzaak aangepakt te worden; vaak zijn dit infecties en/of necrotisch weefsel. Bij een actieve infectie (roodheid, zwelling, pijn en warmte) kan er eventueel antibiotica voorgeschreven worden. Necrotisch weefsel kan verwijderd worden maar hier dient men terughoudend in te zijn om een bloeding te voorkomen. Pijn Pijnbestrijding dient afgestemd te zijn op de oorzaak van de pijn en gaat in overleg met uw behandelend arts. Het wondverband mag geen pijn veroorzaken. De frequentie van de verbandwisselingen dient afgestemd te zijn op uw pijnbeleving. Hoe lager de frequentie, hoe beter afgestemd. Neem eventueel minimaal een uur voor de wondverzorging pijnstilling in. Bloedingsneiging Turmorweefsel is goed doorbloed weefsel waardoor er snel een bloeding kan ontstaan. Een bloeding kan ontstaan door beschadiging van de kleine bloedvaatjes, grote bloedingen door ingroei van tumorweefsel in bloedvaten of door het verkleven/schuren van het wondverband aan de wond. Bloedingen kunnen behandeld worden door afdrukken, koude pakkingen, speciale wondverbanden en bepaalde medicatie. Eventuele antistolling medicatie dient in overleg met uw arts gestaakt te worden."
"Druppelen met Atropine (0,05%), bij kinderen vanaf 6 jaar met progressieve myopie",page_2,"Title: Bijwerkingen atropine
Atropine zorgt voor ontspanning van de accommodatiespieren (de spieren die ervoor zorgen dat het oog kan scherpstellen) en voor pupilverwijding. Dit kan leiden tot leesklachten en lichtgevoeligheid. De mate van klachten hangt sterk af van het percentage atropine waar mee gedruppeld wordt. Zo geeft atropine 0,05% weinig tot geen klachten. De klachten bij een hoger percentage zijn meestal op te lossen door de vertebril af te zetten voor nabijwerk en een zonnebril op te zetten bij lichtgevoeligheid. Wanneer deze maatregelen niet voldoende zijn, kan een leesbril of multifocale bril met meekleurende glazen een oplossing bieden. Uw kind kan bij de start van de behandeling wat last krijgen van hoofdpijn. Meestal verdwijnt dit in de eerste maand. Algemene lichamelijke bijwerkingen als rode ogen, koorts, huiduitslag, snelle hartslag, droge mond en gedragsstoornissen komen voor bij minder dan 1% van de behandelde kinderen. Wanneer één van deze bijwerkingen zich voordoet bij de start van de behandeling, moet de behandeling worden gestopt en adviseren wij u om contact met ons op te nemen.

Title: Let op: Atropine 0,05% (0.5mg/ml) is
een veel lichtere sterkte dan de sterkte die meestal voor andere aandoeningen wordt gegeven. Controleer s.v.p. of u bij uw apotheek de juiste sterkte heeft gekregen.

Title: Gebruik atropine
De druppels moeten elke avond voor het slapen gaan gegeven worden. Het is belangrijk om geen dag over te slaan, omdat de werking van de atropine oogdruppels na 24 uur afneemt. Indien uw kind maar aan één oog myopie heeft, hoeft u maar één oog te druppelen. Als uw kind contactlenzen draagt, moeten deze voor het druppelen uit. Was uw handen voordat u de ogen druppelt. Geef uw kind een tissue en pak er zelf ook één. Laat uw kind het hoofd naar achteren houden of laat uw kind liggen. Houd met de wijsvinger en de duim van één hand het oog open en druppel met de andere hand één druppel in het oog. Houd de traanpunt 1 minuut dicht met de tissue en dep hiermee de vloeistof weg die eventueel nog op de oogleden of wangen is achtergebleven. Was uw handen na het druppelen. De druppels zijn 4 weken houdbaar, dus elke 4 weken moet een nieuw flesje gebruikt worden om kans op een infectie van te verminderen. De gebruikte flesjes moeten weer ingeleverd worden bij de apotheek.

Title: Is atropine gevaarlijk?
Atropine is een giftige stof als het in een hoge dosering via de mond wordt ingenomen. Het mag daarom niet gedronken worden en de druppels moeten buiten bereik van uw kind(eren) bewaard worden. Atropine als oogdruppel wordt al eeuwenlang gebruikt. In verschillende grote studies waarbij langdurig atropine werd gedruppeld, werden geen ernstige gevolgen gezien. Ook werden in deze studies geen ernstige lichamelijke bijwerkingen waargenomen. Atropine als oogdruppel kan daarom veilig worden gebruikt voor de remming van myopie. Strikte controle dient plaats te vinden door een orthoptist en/of oogarts. Voor patiënten met de kans op overgevoeligheid voor atropine, zoals kinderen met het syndroom van Down, wordt gebruik van atropine afgeraden."
Pijn bij kanker,page_4,"Title: Zelf op zoek
Misschien heeft u zelf al ergens goede ervaringen mee of wilt u op zoek naar een andere manier om uw pijn te behandelen. Kies een manier die bij u past en doe het in overleg met uw arts.

Title: Omgaan met pijn
Aan pijn zitten ook emotionele en sociale kanten. Hoe gaat u met pijn om? Praat u erover of juist niet? Wat verwacht u van de mensen om u heen? En welke invloed heeft de pijn verder, bijvoorbeeld op uw dagelijks leven? Het is moeilijk om een goed evenwicht te vinden tussen weinig en veel praten over pijn. Als u het voor u houdt, loopt u kans uzelf te isoleren. En als u wel over uw pijn vertelt, kan het een overheersende rol spelen in uw sociale contacten, waardoor mensen afhaken. Probeer toch over uw angst en onzekerheden te praten, ook al vindt u dat moeilijk. Kies iemand in wie u vertrouwen heeft en bij wie u zich op uw gemak voelt. Soms lukt het niet om er zelf uit te komen. Naast de steun van partner, kinderen, vrienden en bekenden is iets anders nodig. Wacht niet te lang met hulp zoeken als u merkt dat de ziekte en/of de pijn u helemaal gaan beheersen. Dat moment is voor iedereen anders. Voor de één is het als somberheid maar blijft aanhouden, voor de ander als het onderhouden van contacten moeilijk wordt. Mogelijk kunt u hulp zoeken bij iemand in uw directe omgeving, misschien uw huisarts, een oncologie- of wijkverpleegkundige, een geestelijk verzorger of een medisch maatschappelijk werker. Misschien heeft u baat bij contact met medepatiënten. In het ziekenhuis heeft u misschien andere patiënten met kanker ontmoet die ook met pijn te maken hebben. Ook als u niet meer zo vaak in het ziekenhuis komt kunnen dergelijke contacten belangrijk zijn. Kijk voor meer informatie voor lotgenotencontact op www.kankerpatient.net of www.nfk.nl. Een gespecialiseerde psycholoog of psychiater kan u ondersteunen bij het verminderen van klachten als gespannenheid, angst en somberheid. Verder kan hij u leren omgaan met pijn. Vraag uw (huis)arts om adressen en zo nodig om een verwijzing.

Title: Wat u zelf kunt doen
Er is geen standaardmanier om met pijn om te gaan. Hieronder staat een aantal suggesties die u kunt uitproberen. Suggesties om met uw pijn om te gaan: 
- Neem uw medicijnen op vaste tijden in en stel vragen over het gebruik ervan aan uw specialist of apotheker. Meld ook eventuele bijwerkingen. 
- Pas uw dagprogramma aan. Vaak is er een patroon in de pijn te ontdekken. 
- Wissel rust en activiteit met elkaar af. Doe niet te veel achter elkaar. Plan uw activiteiten zorgvuldig en durf ‘nee’ te zeggen. 
- Houd bij uw dagindeling zo veel mogelijk rekening met de uren dat u zich goed voelt en de momenten dat u pijn heeft. Het is ‘pijnlijker’ om iets af te moeten zeggen omdat u bang bent dat u het niet volhoudt, dan van tevoren te zeggen dat u maar een uurtje blijft. 
- Probeer verschillende behandelmogelijkheden meer dan een keer uit en geef de moed niet te snel op. Werkt het de eerste keer niet, de volgende keer misschien wel. 
- Bespreek uw problemen, zowel met uw arts als met vertrouwde mensen in uw omgeving. 
- Vraag deskundige hulp. 
- Leer ontspanningsoefeningen. 
- Zoek afleiding."
