filename,page number,page text
"Het verlies van uw kind, tijdens de zwangerschap of rond de bevalling",page_0,"Title: Het verlies van uw baby tijdens de
zwangerschap of rond de bevalling Het verlies van een kind is een van de meest ingrijpende soorten verlies waarmee een mens te maken kan krijgen, ook als het tijdens de zwangerschap of rond de bevalling gebeurt. Het verdriet om een overleden kind is eindeloos groot. Alle toekomstverwachtingen zijn plotseling verloren. Deze folder is bedoeld voor ouders die hun baby tijdens de zwangerschap of rond de bevalling verliezen. Ook het afbreken van een gewenste zwangerschap omdat de baby een ernstige aangeboren afwijking heeft, wordt besproken. Zowel de praktische als emotionele zaken komen aan bod.

Title: Enkele begrippen Doodgeboorte
Doodgeboorte is de geboorte van een baby die is overleden tijdens de zwangerschap of rond de bevalling. Als blijkt dat uw baby in de baarmoeder niet meer leeft, kunt u een spontane bevalling afwachten of kan de bevalling worden ingeleid, zodat uw baby wordt geboren. Het kennis maken en afscheid nemen wordt nu werkelijkheid.

Title: Zwangerschapsafbreking na prenatale diagnostiek
Prenatale diagnostiek is onderzoek tijdens de zwangerschap naar mogelijke aangeboren afwijkingen bij de ongeboren baby. Ouders die de moeilijke beslissing hebben genomen om de zwangerschap af te breken door een aandoening of afwijking van hun ongeboren baby, verliezen daarmee een gewenst kind. Het verdriet en de verwerking van het verlies zijn vergelijkbaar met dat van ouders van wie de baby ‘spontaan’ levenloos geboren wordt of kort na de bevalling overlijdt. Daarom wordt in deze folder geen verschil gemaakt tussen deze situaties.

Title: Rouw en gevoelens die u kunt hebben
Iedereen maakt verliezen mee. Hoewel de zwaarte en de omstandigheden ervan verschillen, gaan ze altijd gepaard met gevoelens van rouw. De verschillende gevoelens die u kunt hebben zijn niet alleen kort na het slechte nieuws aanwezig, maar komen ook later nog vaak naar boven.

Title: Ongeloof, ontkenning, verdoving
De meest gehoorde reactie van ouders wanneer zij te horen krijgen dat hun baby overleden is of een ernstige afwijking heeft, is: ‘Dat kan niet waar zijn, dat overkomt óns toch niet?’ Ouders willen en kunnen zich niet beseffen dat hun baby niet meer leeft, niet levensvatbaar is of een zeer ernstige afwijking heeft. Dit gevoel van ongeloof en ontkenning, gaat vaak samen met een gevoel van grote leegte. Dit gevoel duurt meestal kort, maar kan ook dagen of weken duren.

Title: Zoeken naar een schuldige; woede en protest
Ouders zoeken vaak een schuldige voor de dood van hun baby. Bijvoorbeeld de arts, de verloskundige, hun partner, de werkgever, maar ook de baby of zichzelf. Ook kan hun boosheid zich richten op een hogere macht (God, het Noodlot). De vraag naar het ‘waarom’ staat dan op de voorgrond. Ouders zoeken oorzaken voor de slechte afloop. Regelmatig hebben vooral vrouwen een gevoel van schuld of tekortschieten. Het is heel belangrijk deze gevoelens te uiten bij vrienden, familie en hulpverleners. Vaak lucht dat op.

Title: Verdriet
Bijna alle ouders hebben verdriet met gevoelens van wanhoop en leegte. Ze zijn heel erg bezig met het beeld van hun overleden baby en met het verlies van alle toekomstverwachtingen. Toch zijn de emoties van verdriet een gezond, natuurlijk en een noodzakelijk onderdeel van het rouwen."
"Afspraak op de multidisciplinaire polikliniek slokdarm-, en maagtumoren",page_0,"Title: Afspraak op de multidisciplinaire polikliniek
slokdarm- en maagtumoren U heeft een afspraak op de multidisciplinaire polikliniek voor slokdarm- en maagtumoren. Om de zorg voor u zo gemakkelijk mogelijk te maken, plannen we zoveel mogelijk polikliniekafspraken op één middag en op één plaats.

Title: Wekelijkse multidisciplinaire bespreking
Nadat bij u het onderzoekstraject is afgerond worden de uitslagen besproken in een team van specialisten, gespecialiseerd in onderzoek en behandeling van slokdarm- en maagkanker. In een wekelijks overleg stellen zij gezamenlijk een behandelplan voor u op. Het behandelvoorstel wordt vervolgens tijdens uw afspraak op de multidisciplinaire polikliniek met u besproken.

Title: Uw afspraak op de multidisciplinaire polikliniek
Voor uw behandeling kunt u te maken krijgen met meerdere specialisten. Dit is afhankelijk van het behandelvoorstel. Naast de MDL-arts, kunt u ook een afspraak hebben met een chirurg, radiotherapeut en/of internist- oncoloog. Dit bespaart extra ziekenhuisbezoeken en reistijd.

Title: Afspraak bij de oncologieverpleegkundige
Na de afspraken met uw medisch behandelend specialist(en), heeft u een afspraak met de oncologieverpleegkundige. Zij neemt alles wat besproken is nog eens met u door. U kunt dan ook vragen stellen als er nog iets niet duidelijk is. Tijdens het gehele traject blijft de oncologieverpleegkundige uw aanspreekpunt en kunt u bij haar terecht met vragen en problemen.

Title: Tijdsduur van uw afspraak op de multidisciplinaire polikliniek
Omdat u op één middag door meerdere specialisten kunt worden gezien, moet u voor uw afspraak rekening houden met een duur van ongeveer twee uur.

Title: Uw tips en adviezen zijn welkom
Wij streven ernaar om de zorg voor u goed te laten verlopen. Mocht u echter tips en adviezen voor ons hebben die ons helpen deze zorg verder te optimaliseren, schroom niet om dit aan ons te melden.

Title: Contactgegevens
Heeft u nog vragen of zijn er anderszins zaken waarvoor u ons nodig heeft? Tijdens kantoortijden kunt u contact opnemen met het secretariaat; Telefoonnummer: 088 708 52 31. Bezoekadres: ZGT, locatie Almelo Polikliniek heelkunde, Route 1.8 Zilvermeeuw 1 7609 PP Almelo"
Gemalen voeding bij slikklachten,page_2,"Title: Vitamine D
Voor een aantal groepen is het aan te raden extra vitamine D te gebruiken als aanvulling op de voeding. Aan vrouwen tussen 50-70 jaar wordt 10 mcg/dag (400 IE) en aan alle ouderen vanaf 70 jaar wordt 20 mcg/dag (800 IC) geadviseerd. Voor mensen met een donkere huidskleur geldt het advies 10 mcg/dag extra. Vraag uw diëtist voor meer informatie hierover of kijk op voedingscentrum.nl.

Title: Vragen
Heeft u na het lezen van deze folder nog vragen? Neem dan gerust contact op met de diëtist. Zij wil uw vragen graag beantwoorden. Afdeling diëtetiek ZGT Telefoonnummer 088 708 32 20 Bereikbaar op werkdagen van 8.30-12.30 uur E-mail dietisten@zgt.nl.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Bryant-tractie,page_0,"Title: Bryant-tractie
Uw kind is opgenomen vanwege een bovenbeenbreuk. U heeft ongetwijfeld al veel informatie gekregen. Mogelijk heeft u nog vragen. Deze folder is bedoeld om alles nog eens rustig door te lezen.

Title: Wat is een Bryant-tractie?
De behandeling van een kind met een bovenbeenfractuur hangt af van de leeftijd en het gewicht van het kind. Wij behandelen uw kind met een Bryant-tractie. Het doel van een Bryant-tractie is om de botdelen in de goede stand te trekken zodat ze weer aan elkaar kunnen groeien. Hiervoor hangen we beide benen met kleefpleisterverband recht omhoog. Aan de uiteinden van de touwen, die over twee katrollen lopen, hangen we gewichten die het been op de juiste lengte trekken. Belangrijk is dat de billen vrij van de onderlaag komen, alleen dan is de tractie effectief.

Title: Wat betekent dat voor uw kind?
Het ziet er in het begin misschien wat vreemd uit. Uw kind ligt plat op de rug en kan/wil misschien weinig. Uw kind krijgt pijnbestrijding. De eerste dagen kunnen er spiertrekkingen optreden, waarvoor spierontspanners gegeven kunnen worden. Hierdoor verdwijnen de spiertrekkingen en daarmee ook de pijn. Na een aantal dagen begint uw kind zich weer wat vrijer te bewegen. Dat mag. Er zijn zelfs kinderen die zich na verloop van tijd op de buik rollen. Zolang de gewichten niet op de grond hangen en zo lang de billen iets boven de matras blijven hangen, is er niets aan de hand.

Title: Hoe verzorgt u uw kind terwijl het in tractie ligt?
Baden en douchen is helaas niet mogelijk. Uw kind wordt op bed gewassen. De verpleegkundige helpt u daarbij. Voor het verschonen van het onderlaken is ook de hulp van de verpleegkundige nodig. Kinderen die zindelijk zijn, kunnen een onderbroekje aan, maar deze moet aan de zijkant wel voorzien worden van klittenband. Gebruik voor niet zindelijke kinderen een grotere maat luier. Doordat uw kind de hele dag ligt, loopt de urine naar achteren en niet in het absorptiegebied van de luier. Het is comfortabeler en gemakkelijker om kleding te kiezen zonder drukkertjes of opening op de rug.

Title: Controle
De chirurg en/of de arts-assistent chirurgie controleert dagelijks de stand van de benen. We maken röntgenfoto’s om de stand van het been en de vorderende genezing te controleren en te vervolgen. De kinderverpleegkundige inspecteert dagelijks de benen en beoordeelt of het verband nog goed zit en niet afknelt. En controleert ook dagelijks de stellage.

Title: Hoe gaat het verder?
Hoe lang uw kind in de tractie blijft, is afhankelijk van de foto’s. Meestal duurt dit enkele weken. Naar gelang de genezing van het bot vordert, krijgt uw kind na enkele weken alsnog een gipsbroek.. Daarmee kan uw kind naar huis. We verwijderen de gipsbroek na drie à vier weken. (Zie folder gipsbroek). Verdere controle vindt poliklinisch plaats.

Title: Vragen
Mocht u nog vragen hebben, dan kunt u deze stellen aan de verpleegkundige die voor uw kind zorgt. Mocht u de behandelende chirurg willen spreken kunt u een afspraak maken via de verpleegkundige of de afdelingssecretaresse."
Antegrade pyelografie,page_0,"Title: Foto’s van de nieren en urineleiders
(antegrade pyelografie) Uw behandelend medisch specialist heeft u voor het maken van foto’s van de nieren en de urineleiders verwezen naar de afdeling radiologie (röntgen). Dit is een afdeling waar radiologen en radiodiagnostisch laboranten met behulp van verschillende technieken, afbeeldingen van het lichaam maken. Bij het maken van foto’s wordt gebruik gemaakt van röntgenstralen. Deze stralen kunnen verschillende delen in het lichaam zichtbaar maken en geven daarvan een afbeelding op een beeldscherm. Nadat de foto’s gemaakt zijn, worden deze door een radioloog beoordeeld.

Title: Melden
Patiënten met een drain in de nier mogen zich melden aan de balie van de afdeling radiologie. De baliemedewerker verwijst u naar de juiste wachtruimte. Vergeet niet uw identiteitsbewijs mee te nemen. Patiënten zonder drain worden verzocht zich te melden op de dagopname. Hier wordt er een slangetje in de blaas en urineleider gebracht.

Title: Verhindering
Wanneer u door omstandigheden niet kunt komen, neem dan zo spoedig mogelijk telefonisch contact met ons op. U vindt de contactgegevens aan het einde van deze folder.

Title: Waarschuwingen
Het is ongewenst, dat dit onderzoek wordt uitgevoerd tijdens de zwangerschap. Bent u zwanger, of denkt u dat te zijn, neem dan contact op met de afdeling radiologie.

Title: Voorbereiding
Via de afdeling urologie krijgt u de voorbereiding in verband met dagopname.

Title: Verloop van het onderzoek
Poliklinisch Patiënten met een drain in de nier moeten zich uitkleden in de kleedkamer en de laborant vertelt wat u moet uitdoen. Vervolgens komt u op de tafel te liggen. Via het slangetje van de urineleider wordt contrastvloeistof ingespoten. Tijdens het inspuiten van de vloeistof worden er foto’s gemaakt. Dagopname Op de dagopname wordt er een slangetje in de blaas en urineleider ingebracht. Vervolgens komt u naar de afdeling radiologie voor het onderzoek. U komt op de tafel te liggen en via het slangetje van de urineleider wordt contrastvloeistof ingespoten. Tijdens het inspuiten van de vloeistof worden er foto’s gemaakt.

Title: Vragen
Heeft u na het lezen van deze informatie nog vragen, stel deze gerust. Wij willen ze graag voor u beantwoorden. Op werkdagen is de afdeling radiologie tussen 08.00 en 16.30 uur telefonisch bereikbaar via telefoonnummer 088 708 37 00.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Beenamputatie,page_6,"Title: Ontslag
Na de operatie neemt u bij problemen of een van onderstaande klachten contact op met het ziekenhuis. 
- Koorts (38,5 oC en hoger) 
- Zwelling en/of knellend gevoel 
- Aanhoudende pijn 
- Aanhoudende jeuk 
- Huidveranderingen: roodheid, korstvorming, wondbeslag, bultjes en/of huidschilfers 
- Wanneer er vocht uit uw wond komt kunt u eerst https://www.thuisarts.nl/wonden/er- komt-vocht-uit-mijn-wond raadplegen. 
- Komt u er niet uit neem dan contact met ons op. Tijdens kantooruren belt u naar de polikliniek heelkunde. Telefoonnummer 088 708 5243. In zeer dringende gevallen, welke niet kunnen wachten tot de volgende werkdag, kunt u buiten kantoortijden bellen met de Spoedeisende Eerste Hulp. Telefoonnummer 088 708 7878.

Title: Check uw dossier op MijnZGT
MijnZGT is het patiënten portaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
"Afspraak op de multidisciplinaire polikliniek slokdarm-, en maagtumoren",page_0,"Title: Afspraak op de multidisciplinaire polikliniek
slokdarm- en maagtumoren U heeft een afspraak op de multidisciplinaire polikliniek voor slokdarm- en maagtumoren. Om de zorg voor u zo gemakkelijk mogelijk te maken, plannen we zoveel mogelijk polikliniekafspraken op één middag en op één plaats.

Title: Wekelijkse multidisciplinaire bespreking
Nadat bij u het onderzoekstraject is afgerond worden de uitslagen besproken in een team van specialisten, gespecialiseerd in onderzoek en behandeling van slokdarm- en maagkanker. In een wekelijks overleg stellen zij gezamenlijk een behandelplan voor u op. Het behandelvoorstel wordt vervolgens tijdens uw afspraak op de multidisciplinaire polikliniek met u besproken.

Title: Uw afspraak op de multidisciplinaire polikliniek
Voor uw behandeling kunt u te maken krijgen met meerdere specialisten. Dit is afhankelijk van het behandelvoorstel. Naast de MDL-arts, kunt u ook een afspraak hebben met een chirurg, radiotherapeut en/of internist- oncoloog. Dit bespaart extra ziekenhuisbezoeken en reistijd.

Title: Afspraak bij de oncologieverpleegkundige
Na de afspraken met uw medisch behandelend specialist(en), heeft u een afspraak met de oncologieverpleegkundige. Zij neemt alles wat besproken is nog eens met u door. U kunt dan ook vragen stellen als er nog iets niet duidelijk is. Tijdens het gehele traject blijft de oncologieverpleegkundige uw aanspreekpunt en kunt u bij haar terecht met vragen en problemen.

Title: Tijdsduur van uw afspraak op de multidisciplinaire polikliniek
Omdat u op één middag door meerdere specialisten kunt worden gezien, moet u voor uw afspraak rekening houden met een duur van ongeveer twee uur.

Title: Uw tips en adviezen zijn welkom
Wij streven ernaar om de zorg voor u goed te laten verlopen. Mocht u echter tips en adviezen voor ons hebben die ons helpen deze zorg verder te optimaliseren, schroom niet om dit aan ons te melden.

Title: Contactgegevens
Heeft u nog vragen of zijn er anderszins zaken waarvoor u ons nodig heeft? Tijdens kantoortijden kunt u contact opnemen met het secretariaat; Telefoonnummer: 088 708 52 31. Bezoekadres: ZGT, locatie Almelo Polikliniek heelkunde, Route 1.8 Zilvermeeuw 1 7609 PP Almelo"
Borstvoeding na ontslag uit ZGT,page_0,"Title: Borstvoeding na ontslag
Deze folder geeft u informatie over begeleiding bij borstvoeding thuis en locaties waar u hulpmiddelen kunt vinden. Sommige zorgverzekeraars vergoeden lactatiekundige begeleiding of hulpmiddelen. Dit kunt u nakijken in uw polis of u kunt contact opnemen met uw zorgverzekeraar. Voor inhoudelijke informatie over borstvoeding verwijzen we graag naar de folder Borstvoeding.

Title: Hulpmiddelen
Na ontslag zijn er verschillende mogelijkheden voor het huren of kopen van hulpmiddelen die bij het geven van borstvoeding nodig kunnen zijn.

Title: Weegschaal/kolf
Vraag hiernaar bij: 
- Uw eigen verloskundige; 
- Thuiszorgwinkels; 
- Vrijgevestigde lactatiekundigen.

Title: Thuiszorgwinkels ZGT
Geopend maandag tot en met vrijdag van 9.00-17.00 uur. Telefoonnummer 088-1020100.

Title: Verhuur/verkoop door lactatiekundigen IBCLC
- Regio Almelo: Telefoonnummer 06 28 53 78 19. 
- Regio Borne Telefoonnummer 06 21 29 74 19. 
- Regio Hengelo Telefoonnummer 06 19 93 73 23. Alle dagen bereikbaar. Bij niet opnemen van telefoon graag de voicemail inspreken.

Title: Begeleiding bij borstvoeding thuis
Wilt u weten welke lactatiekundigen er bij u in de buurt zijn, kijk dan op www.nvlborstvoeding.nl en maak gebruik van de functie ‘zoek een lactatiekundige’. Sommigen kraamzorginstellingen hebben een lactatiekundige in dienst of bieden telefonische begeleiding. U bent vrij om zelf te kiezen wie u in wilt schakelen.

Title: Overige informatie
- www.zgt.nl afdeling verloskunde en neonatologie; 
- Instructievideo’s aanleggen en kolven met de hand.

Title: Interessante folders
- Borstvoeding; 
- Afkolven van moedermelk; 
- Borstvoeding aan de randpremature of dysmature baby; 
- Borstvoeding aan de premature baby; 
- Borstvoeding en diabetes; 
- De blauwdruk van uw baby; 
- Leren drinken; 
- Voorlichting tijdens en na de zwangerschap.

Title: Check het dossier van uw kind op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van het medisch dossier van uw kind inzien, persoonlijke gegevens checken, of bijvoorbeeld vragenlijsten invullen die wij hebben klaargezet. Zie voor meer informatie de folder ‘MijnZGT machtiging voor ouders’."
Reglement Klachtenonderzoekscommissie Ziekenhuizen Oost-Nederland,page_0,"Title: Reglement Klachtenonderzoekscommissie
Ziekenhuizen Oost-Nederland Artikel 1 Algemeen Dit reglement is een uitwerking van artikel 8 en artikel 9 van de respectievelijke Klachtenregelingen MST en ZGT en onderdeel van deze klachtenregelingen.

Title: Artikel 2 Samenstelling en lidmaatschap klachtenonderzoekscommissie
1. De klachtenonderzoekscommissie bestaat uit tien leden. 2. De klachtenonderzoekscommissie heeft bij voorkeur zes externe leden. Twee externe leden, huisartsen, worden voorgedragen door een voor de gezondheidszorg representatieve organisatie. Twee externe leden worden voorgedragen door de cliëntenraad. Twee externe leden, bij voorkeur met een juridische achtergrond, vervullen de rol van voorzitter en worden geworven door respectievelijk de Raad van Bestuur MST en de Raad van Bestuur ZGT. 3. Verder zijn vier leden werkzaam bij de zorgaanbieder. Twee van deze leden worden voorgedragen door de medische staf (een lid door de CMS in ZGT en een lid door het MSB in MST) en twee leden worden respectievelijk voorgedragen door de Zorg Adviesraad in ZGT en de Verpleegkundige Adviesraad in MST). 4. De beide Raden van Bestuur hebben het recht een voorgedragen kandidaat niet te benoemen. 5. De leden worden benoemd door de Raad van Bestuur van de zorgaanbieder waar zij zijn voorgedragen en of geworven. De benoeming is op persoonlijke titel. De leden nemen zonder last of ruggespraak deel aan de besluitvorming binnen de klachtenonderzoekscommissie. 6. De leden van de klachtenonderzoekscommissie worden voor vijf jaar benoemd en zijn éénmaal herbenoembaar. 7. Bij een zitting zijn ten minste vijf leden aanwezig, waarvan minimaal één arts, één lid op voordracht van de cliëntenraad en één lid die als arts of medewerker is verbonden aan het ziekenhuis waar de klacht zich heeft voorgedaan. Bij ontstentenis van de voorzitter neemt een van de andere leden het voorzitterschap op zich. 8. Het lidmaatschap van de klachtenonderzoekscommissie is onverenigbaar met een functie binnen de Raad van Bestuur, de Raad van Toezicht, de cliëntenraad en de Centrale VIM- commissie en met de functie van bedrijfskundig(cluster) manager. 9. De klachtenonderzoekscommissie stelt een rooster van aftreden op. De Raad van Bestuur voorziet in opvolging, een en ander met inachtneming van artikel 2. 10. Het lidmaatschap van de klachtenonderzoekscommissie eindigt door opzegging op eigen verzoek, overlijden, einde zittingstermijn of ontslag door de Raad van Bestuur wegens dringende reden. 11. De Raden van Bestuur dragen zorg voor voldoende secretariële, ruimtelijke en financiële ondersteuning van de klachtenonderzoekscommissie. Daartoe wordt in ieder geval een ambtelijk secretaris in MST en ZGT toegevoegd aan de klachtenonderzoekscommissie. De ambtelijk secretaris is geen lid en is voor onbepaalde tijd benoemd."
Opname,page_0,"Title: Opname
Binnenkort wordt u opgenomen in ZGT. In deze folder leest u informatie over uw opname.

Title: Uw voorbereidingen thuis
- Gebruik uw medicatie zoals met u is afgesproken op de preoperatieve screening. 
- Rook voor en na de operatie niet. Dit verkleint de kans op complicaties. 
- Draag op de opname dag geen make-up, bodylotion, sierraden (piercings) of nagellak. Kunstnagels (acrylnagels en gelnagels) mag u wel dragen als u niet aan die hand wordt geopereerd. 
- Douche thuis voor de opname als dit kan. 
- Houd u aan het nuchterheidsbeleid zoals met u is besproken. Dit kunt u ook nalezen in de anesthesie volwassenen folder.

Title: Wat neemt u mee
- Uw thuismedicatie en een actueel medicijnoverzicht. 
- Identiteitskaart en zorgpas. 
- Nachtkleding/shirt, ondergoed, badslippers of pantoffels en goed zittende schoenen. Laat waardevolle bezittingen zoveel mogelijk thuis of geef ze mee aan uw bezoek. Het ziekenhuis is niet verantwoordelijk of aansprakelijk bij verlies of diefstal van deze spullen. 
- Contactgegevens van één of twee van uw contactpersoon (personen). Uw eerste contactpersoon wordt gebeld na de behandeling. Wij geven alleen informatie aan contactpersonen.

Title: De dag van de opname
U meldt zich op het afgesproken tijdstip bij de receptie in de centrale hal. Hier worden uw gegevens gecontroleerd. Daarna wordt u door de gastenbegeleiding naar de verpleegafdeling begeleid. In het ZGT wordt gemengd verpleegd. Dit betekent dat mannen en vrouwen samen op één kamer liggen. Voordat u naar de operatiekamer of behandelkamer wordt gebracht vinden er een aantal voorbereidingen bij u plaats. 
- U krijgt een kort gesprek met de verpleegkundige. Hierin worden onder andere uw medicatie, allergieën en dieet gecheckt. 
- Uw temperatuur wordt gemeten en zo nodig uw pols, bloeddruk en zuurstofgehalte. 
- Als u een borstvoeding geeft, geef dit dan door aan de verpleegkundige."
Anesthesie kinderen (POS),page_1,"Title: Nuchter zijn
In verband met de veiligheid moet uw kind nuchter zijn voor de operatie. Dat betekent dat hij/zij een bepaalde tijd niet mag hebben gegeten voor de narcose. Helder vloeibaar drinken tot aan opname in het ziekenhuis is juist goed. Het voorkomt uitdroging en zorgt voor een hoger comfort bij uw kind. Baby’s 0-6 maanden 
- Uw baby mag tot 4 uur voor het melden in het ziekenhuis volledige zuigelingenvoeding (flesvoeding voor baby’s van 0 tot 6 maanden) of borstvoeding hebben. 
- Uw baby mag tot aan het moment van melden in het ziekenhuis suikerwater drinken. Baby’s 6-12 maanden 
- Uw baby mag tot 4 uur voor het melden in het ziekenhuis borstvoeding hebben. 
- Uw baby mag tot 6 uur voor het melden in het ziekenhuis normaal eten en drinken (inclusief opvolgmelk, flesvoeding voor baby’s >6 maanden) hebben. 
- Uw baby mag tot aan het moment van melden in het ziekenhuis suikerwater drinken. Kinderen vanaf 1 jaar 
- Uw kind mag tot 4 uur voor het melden in het ziekenhuis borstvoeding (indien van toepassing) hebben. 
- Uw kind mag tot 6 uur voor het melden in het ziekenhuis normaal eten en drinken (inclusief flesvoeding) hebben. 
- Uw kind mag tot aan het moment van melden in het ziekenhuis helder drinken met een maximum van 100 ml in het uur voor opname. Voorbeelden van heldere dranken zijn: water, thee, limonade van siroop of heldere appelsap. Drinkyoghurt, (karne)melk en koolzuurhoudende dranken zijn niet toegestaan.

Title: Medicatie
Gebruikt uw kind medicatie? Geef dit dan zoals met u is afgesproken tijdens de preoperatieve screening. Zo nodig innemen met een slokje water.

Title: Vormen van anesthesie (verdoving)
Algehele anesthesie (narcose) Bij deze vorm van anesthesie wordt uw kind volledig in slaap gebracht en verdoofd. Bij jonge kinderen gaat dit meestal met een kapje over de mond en neus. Bij oudere kinderen via een infuus (slangetje in een bloedvat). Op de plaats waar het infuus geprikt wordt, kan van tevoren een pleister met verdovende zalf worden geplakt. Hierdoor voelt uw kind de prik niet of nauwelijks. Zodra uw kind slaapt, krijgt het een buisje in zijn/haar keel en/of luchtpijp. Dit is nodig voor de ademhaling. Bij kortdurende ingrepen (zoals ingrepen aan neus-/keelamandelen en trommelvliezen op het kinderdagbehandelingscentrum) wordt alleen het kapje gebruikt. Op de website van ZGT vind u het voorlichtingsboek “Hugo”. Combinatie van algehele en regionale anesthesie Bij jonge kinderen met een ingreep onder de navel wordt nog weleens een aanvullende verdoving gegeven. Dit kan een verdoving in de lies zijn (blok) of een verdoving waarbij het onderlijf verdoofd wordt (caudaal, soort ruggenprik). Deze verdovingen zorgen voor een goede pijnstilling tijdens en na de operatie."
Afdeling 5 west (ZGT Almelo),page_0,"Title: Afdeling 5 west
U bent opgenomen op afdeling 5 west. Op deze afdeling worden patiënten opgenomen van oncologen en MDL-artsen. Een oncoloog is een specialist op het gebied van inwendige ziekten en oncologie. Een MDL-arts is een specialist op het gebied van maag, darm en leverziekten.

Title: Verpleegsysteem
We werken met een eerst verantwoordelijke verpleegkundige. Zij is verantwoordelijk voor een aantal patiënten. Op het bord op de patiëntenkamer en bij de afdelingsbalie staat genoteerd welke verpleegkundige voor welke kamer verantwoordelijk is.

Title: Contactpersoon
Graag zien we dat er één familielid optreedt als contactpersoon. Dit om te vermijden dat er informatie langs elkaar heen loopt. De rest van de familie kan dan informatie via de contactpersoon verkrijgen.

Title: Belangrijke informatie
Bij problemen en vragen kunt u in eerste instantie altijd bij de verantwoordelijk verpleegkundige terecht, zowel telefonisch als persoonlijk. We verzoeken u dit bij voorkeur te doen op de volgende tijden: 
- ’s morgens bellen voor 7:30 uur en na 11:00 uur 
- 's middags na 14:30 uur 
- ’s avonds van 19:15 tot 19:30 uur Een afspraak met de zaalarts kunt u via de verantwoordelijk verpleegkundige maken.

Title: Bezoektijden
Wilt u een familielid, vriend of bekende bezoeken? U bent van harte welkom! Het is fijn voor de patiënt om bezoek te ontvangen. Bezoek kan ook vermoeiend zijn. Vooral wanneer iemand net is geopereerd of een onderzoek heeft ondergaan. Ook voor de andere patiënten kan het bezoek belastend zijn. Daarom heeft ZGT een aantal algemene bezoekregels opgesteld. Wij verzoeken u zich aan deze regels te houden. Onderzoek, behandeling en verpleegkundige zorg gaan altijd voor. Vooral bij bezoek overdag kan het gebeuren dat degene die u wilt bezoeken niet op zijn of haar kamer is. Om teleurstelling te voorkomen adviseren wij u af te stemmen wanneer een bezoek het beste schikt. Maximaal twee bezoekers tegelijk kunnen de patiënt bezoeken. Bezoek is dagelijks welkom van: 
- 16:00 – 19:30 uur En op zaterdag en zondag ook van: 
- 11.00 – 12.00 uur

Title: Artsen
De zaalarts loopt dagelijks tussen 9:00 uur en 10:30 uur visite. De zaalarts werkt onder eindverantwoordelijkheid van één van de oncologen of MDL-artsen. Eén keer per week vindt er een zogenaamde “grote visite” plaats. Tijdens deze visite worden door de zaalarts en specialisten alle patiënten op de afdeling besproken.

Title: Telefoonnummer
Het telefoonnummer van de afdeling is 088 708 34 20.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Diagnostische hysteroscopie,page_1,"Title: Hoe verloopt het onderzoek?
Het onderzoek vindt zonder verdoving plaats. U kunt een wat krampend gevoel in de onderbuik ervaren zoals bij een menstruatie. U neemt u plaats op een onderzoekstoel met uw benen in de beensteunen. De gynaecoloog doet meestal eerst een inwendig onderzoek om de grootte en de stand van de baarmoeder te beoordelen. Daarna wordt soms een speculum (spreider) in de schede gebracht. Zo nodig rekt de gynaecoloog de baarmoederhals iets op. Dit kan lichte menstruatie-achtige pijn geven. De gynaecoloog brengt vervolgens de kijkbuis in de baarmoederholte. Via de kijkbuis brengen we vloeistof in de baarmoederholte in zodat we beter zicht hebben. Dit veroorzaakt menstruatieachtige pijn. Het is ook mogelijk dat de gynaecoloog geen gebruik maakt van een speculum en tangetje, maar de kijkbuis direct inbrengt in de schede en in de baarmoederhals. Het hele onderzoek duurt ongeveer een kwartier; met kleine ingrepen kan het wat langer duren.

Title: Kleine ingrepen tijdens de hysteroscopie
Het is mogelijk om langs of door de hysteroscoop met een tangetje kleine ingrepen in de baarmoederholte te verrichten. Verwijderen van een poliep of een klein myoom Een poliep is een bijna altijd goedaardige uitstulping van het baarmoederslijmvlies (zie figuur 2-3-4 achteraan deze folder). Een myoom (vleesboom) is een goedaardige uitstulping van de spierlaag van de baarmoeder in de holte van de baarmoeder. Beide kunnen abnormaal bloedverlies veroorzaken. Een poliep en een klein myoom kunnen doorgaans verwijderd worden met een elektrisch verhit lisje, een schaartje of een ander instrument. Een uitgebreidere ingreep is nodig als de poliep of het myoom groter is of gedeeltelijk in de wand van de baarmoeder ligt. Verwijderen van een spiraal (IUD) waarvan het touwtje niet te vinden is De spiraal kan meestal gemakkelijk worden gezien en met een tangetje worden verwijderd. Heel zelden zit het spiraaltje vast in de wand van de baarmoeder en is een grotere operatie nodig (zie figuur 5 achteraan deze folder). Het afnemen van een biopt, weefselstukje Tijdens de hysteroscopie kan met een tangetje een stukje weefsel (biopt) van de baarmoederwand worden weggenomen voor weefselonderzoek. Sterilisatie via de schede Bij deze vorm van sterilisatie brengt de gynaecoloog tijdens de hysteroscopie siliconen plugjes (Ovabloc) of spiraaltjes (Essure) in de eileiders. (Micro)curettage Dit is onderzoek van het slijmvlies van de baarmoeder, dat soms plaatsvindt na de hysteroscopie. Via de schede brengt de gynaecoloog een dun buisje (curette) in de baarmoeder zodat het slijmvlies van de baarmoederholte kan worden weggezogen of geschraapt voor verder onderzoek."
Poliklinische revalidatiebehandeling kinderen,page_1,"Title: De ergotherapeut
De ergotherapeut observeert, adviseert en traint zodanig dat uw kind zijn/haar dagelijkse activiteiten weer zoveel mogelijk zelf kan uitvoeren. Er wordt aandacht besteed aan het vinden van een goede balans tussen belasting en belastbaarheid. Er worden houdings- en bewegingsadviezen gegeven gerelateerd aan activiteiten, zo nodig in overleg met school. Arm/handfunctie evaluatie en training, spalkvervaardiging en het trainen van het inschakelen van arm en hand behoren ook tot het werkveld van de ergotherapeut. Tot slot geeft de ergotherapeut zo nodig adviezen voor woningaanpassingen, hulpmiddelen en vervoersmogelijkheden.

Title: De logopedist
De logopedist biedt u en uw kind hulp bij taal-, stem- en/of spraakproblemen, maar ook bij gehoorproblemen. Doel is de communicatiemogelijkheden in het dagelijks leven te vergroten. Dit kan door training van articulatie of taalvaardigheden en geheugen via bijvoorbeeld computerprogramma’s. Soms is een communicatiehulpmiddel nodig. Ook het behandelen van problemen bij het kauwen, slikken en mimiek behoort tot de taken van de logopedist.

Title: De medisch maatschappelijk werker
Het medisch maatschappelijk werk ondersteunt u bij psychosociale en emotionele problemen, die samenhangen met de ziekte en medische behandeling van uw kind en alle daaruit voortvloeiende veranderingen in het gezinsleven en relaties. Deze problemen kunnen te maken hebben met de onbalans tussen wat het gezin aan kan (draagkracht), wat uw gezin te verwerken krijgt (draaglast) en welke steun u hierin van uw omgeving krijgt (draagvlak). U kunt hierbij denken aan de volgende problematiek: relatie met naasten, werk, financiën, dagbestedingen, gevoel van onzekerheid/angst/moeheid/boosheid/ eenzaamheid, ouderschap/opvoeding, spanningsklachten, seksualiteit, de periode van de intensieve medische behandeling en huidige of eerdere verlieservaringen.

Title: De kinder- en jeugdpsycholoog
De psycholoog informeert u over de psychologische gevolgen van ziekte, beperkingen of handicap en helpt om hier zo goed mogelijk mee om te gaan. Bijkomende angst, somberheid, prikkelbaarheid, emotionele onevenwichtigheid en concentratieverlies kunnen een belangrijk struikelblok vormen om verder te kunnen. Om beter zicht te krijgen op factoren die belemmerend zijn in het dagelijks functioneren of op het revalidatieproces, kan een psychologisch of neuropsychologisch onderzoek worden afgenomen. Voor behandeling om de klachten te laten afnemen kunnen verschillende therapieën worden ingezet, zoals bijvoorbeeld EMDR, CGT of hypnotherapie.

Title: Vervoerskosten
Onder bepaalde voorwaarden en afhankelijk van uw ziektekostenverzekering, kunt u in aanmerking komen voor vergoeding van vervoerskosten (openbaar vervoer, taxivervoer, eigen auto). Wij adviseren u contact op te nemen met uw zorgverzekeraar om te informeren of u in aanmerking komt voor vergoeding."
Bryant-tractie,page_0,"Title: Bryant-tractie
Uw kind is opgenomen vanwege een bovenbeenbreuk. U heeft ongetwijfeld al veel informatie gekregen. Mogelijk heeft u nog vragen. Deze folder is bedoeld om alles nog eens rustig door te lezen.

Title: Wat is een Bryant-tractie?
De behandeling van een kind met een bovenbeenfractuur hangt af van de leeftijd en het gewicht van het kind. Wij behandelen uw kind met een Bryant-tractie. Het doel van een Bryant-tractie is om de botdelen in de goede stand te trekken zodat ze weer aan elkaar kunnen groeien. Hiervoor hangen we beide benen met kleefpleisterverband recht omhoog. Aan de uiteinden van de touwen, die over twee katrollen lopen, hangen we gewichten die het been op de juiste lengte trekken. Belangrijk is dat de billen vrij van de onderlaag komen, alleen dan is de tractie effectief.

Title: Wat betekent dat voor uw kind?
Het ziet er in het begin misschien wat vreemd uit. Uw kind ligt plat op de rug en kan/wil misschien weinig. Uw kind krijgt pijnbestrijding. De eerste dagen kunnen er spiertrekkingen optreden, waarvoor spierontspanners gegeven kunnen worden. Hierdoor verdwijnen de spiertrekkingen en daarmee ook de pijn. Na een aantal dagen begint uw kind zich weer wat vrijer te bewegen. Dat mag. Er zijn zelfs kinderen die zich na verloop van tijd op de buik rollen. Zolang de gewichten niet op de grond hangen en zo lang de billen iets boven de matras blijven hangen, is er niets aan de hand.

Title: Hoe verzorgt u uw kind terwijl het in tractie ligt?
Baden en douchen is helaas niet mogelijk. Uw kind wordt op bed gewassen. De verpleegkundige helpt u daarbij. Voor het verschonen van het onderlaken is ook de hulp van de verpleegkundige nodig. Kinderen die zindelijk zijn, kunnen een onderbroekje aan, maar deze moet aan de zijkant wel voorzien worden van klittenband. Gebruik voor niet zindelijke kinderen een grotere maat luier. Doordat uw kind de hele dag ligt, loopt de urine naar achteren en niet in het absorptiegebied van de luier. Het is comfortabeler en gemakkelijker om kleding te kiezen zonder drukkertjes of opening op de rug.

Title: Controle
De chirurg en/of de arts-assistent chirurgie controleert dagelijks de stand van de benen. We maken röntgenfoto’s om de stand van het been en de vorderende genezing te controleren en te vervolgen. De kinderverpleegkundige inspecteert dagelijks de benen en beoordeelt of het verband nog goed zit en niet afknelt. En controleert ook dagelijks de stellage.

Title: Hoe gaat het verder?
Hoe lang uw kind in de tractie blijft, is afhankelijk van de foto’s. Meestal duurt dit enkele weken. Naar gelang de genezing van het bot vordert, krijgt uw kind na enkele weken alsnog een gipsbroek.. Daarmee kan uw kind naar huis. We verwijderen de gipsbroek na drie à vier weken. (Zie folder gipsbroek). Verdere controle vindt poliklinisch plaats.

Title: Vragen
Mocht u nog vragen hebben, dan kunt u deze stellen aan de verpleegkundige die voor uw kind zorgt. Mocht u de behandelende chirurg willen spreken kunt u een afspraak maken via de verpleegkundige of de afdelingssecretaresse."
Ejectiefractiemeting (PYP),page_0,"Title: Ejectiefractiemeting (PYP)
Bij een ejectiefractiemeting worden foto’s van het hart gemaakt. Met deze foto’s kan de pompfunctie van het hart worden bepaald. Deze informatie is belangrijk bij kortademigheid, een vergroot hart, hartklepafwijkingen, een aneurysma en enkele andere hartziekten. Ook kan de ejectiefractiemeting noodzakelijk zijn om te bepalen of u al dan niet chemotherapie kunt ondergaan.

Title: Voorbereidingen op het onderzoek
Er is geen speciale voorbereiding noodzakelijk. U mag dus normaal eten en drinken en uw gewone dagelijkse bezigheden uitvoeren. 
- Metalen voorwerpen kunnen het onderzoek verstoren. Daarom kan u gevraagd worden sieraden, sleutels en andere metalen voorwerpen te verwijderen of bepaalde kledingstukken uit te trekken. 
- Begeleiding is toegestaan, maar in verband met de beperkte wachtruimte vragen wij u niet meer dan één persoon mee te nemen. 
- Tijdens het onderzoek zelf kan er in principe geen begeleider bij u zijn. 
- Bent u zwanger, denkt u dit te zijn, of geeft u op dit moment borstvoeding, neem dan zo snel mogelijk contact op met de afdeling nucleaire geneeskunde.

Title: Hoe gaat het onderzoek in zijn werk
Bij aankomst op de afdeling nucleaire geneeskunde meldt u zich aan de balie bij de secretaresse. Vervolgens wordt u meegenomen naar een kamer waar u eerst een voorbereidende injectie krijgt. Na 30 minuten krijgt u nog een injectie met een licht radioactieve vloeistof in een bloedvat in de arm. Daarna wordt u meegenomen naar de cameraruimte. Hier moet u zich van boven uitkleden en vervolgens worden voor dit onderzoek elektroden op de borstwand geplakt voor het maken van een ECG (‘hartfilmpje’). Direct daarna worden met de camera foto’s gemaakt. Het totale onderzoek duurt ongeveer een uur.

Title: De uitslag
Om te horen wat het onderzoek heeft uitgewezen kunt u bij uw behandelend medisch specialist terecht.

Title: Bijwerkingen
De soort en de hoeveelheid straling die u bij dit onderzoek krijgt zijn niet nadelig voor u of de mensen in uw omgeving. De radioactieve vloeistof is snel weer uit uw lichaam verdwenen en u hoeft thuis geen bijzondere maatregelen te nemen. Door dit onderzoek krijgt u geen overgevoeligheidsreacties, ook niet als u overgevoelig bent voor jodium of contrastmiddelen. De rijvaardigheid wordt niet beïnvloed.

Title: Medische apparatuur (zoals een insulinepomp)
Gebruikt u een medisch apparaat zoals een insulinepomp of (externe) neurostimulator? Er bestaat een kleine kans dat de werking van het apparaat verstoord raakt door blootstelling aan röntgenstraling. Raadpleeg de handleiding van uw apparaat om te zien hoe u hiermee om moet gaan.

Title: Opmerkingen
Als u binnen vier weken na uw onderzoek of behandeling een vliegreis gaat maken, meld dit dan een paar dagen voor de afspraak bij de secretaresse van de afdeling nucleaire geneeskunde. Dan wordt bekeken of het noodzakelijk is om een vliegbrief mee te geven. Hiermee kunt u aantonen dat u een onderzoek of behandeling met radioactieve stoffen heeft gehad.

Title: Vragen
Hebt u na het lezen van deze informatie nog vragen, stel ze gerust. U kunt daarvoor bellen met de afdeling nucleaire geneeskunde, telefoonnummer 088 708 56 70. U vindt ons op routenummer 1.15, locatie Hengelo."
Anesthesie kinderen (POS),page_4,"Title: Geef uw mening over ons
Via de website van ZGT kunt u uw mening geven: zgt.nl/uwmening.

Title: Vragen en contact
Neem dan gerust contact op met ZGT polikliniek preoperatieve screening en anesthesie. U kan bellen op maandag t/m vrijdag van 8.30-12.00 uur en van 13.00 tot 16.30 uur via telefoonnummer 088 708 53 96. We raden u aan vragen op te schrijven. Heeft u vragen voor de opnameplanning, dan kunt u bellen met de afdeling opnameplanning, telefoonnummer 088 708 42 28.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van het medisch dossier van uw kind inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie de folder: MijnZGT machtiging voor ouders’"
D8 Cognitieve gedragstherapie,page_1,"Title: Vragenlijsten
Binnen de psychiatrie van ZGT wordt het effect van elk traject (polikliniek, kliniek en/of deeltijd) binnen uw behandeling gemeten. Met als doel patiëntgerichte zorg, kwaliteitsverbetering en betere behandeluitkomsten. De uitkomst van de vragenlijst wordt tijdens uw afspraak met de psychiater met u besproken. Bij afronding van elk traject (polikliniek, kliniek en/of deeltijd) ontvangt u een vragenlijst waarin u vragen kunt beantwoorden of u tevreden bent geweest over uw behandeling. De meeste vragenlijsten zijn digitaal te benaderen. U ontvangt een mail met de link als u een vragenlijst moet invullen.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt

Title: Bericht van verhindering
Als u niet kunt komen, kunt u zich afmelden via 088 708 31 50.

Title: Berichtgeving
Uw huisarts en eventueel andere verwijzer/behandelaar, krijgt bericht over de gestelde psychiatrische diagnose en het advies of behandelplan. Ook bij belangrijke veranderingen en bij de afsluiting van de behandeling, krijgt de verwijzer bericht. Als u niet wil dat de psychiater correspondentie verstuurd naar uw huisarts, dan kunt u dit kenbaar maken bij het secretariaat van de psychiatrie.

Title: Geheimhouding
Alle medewerkers van de afdelingen psychiatrie en medische psychologie hebben een geheimhoudingsplicht. Zij gaan vertrouwelijk met al uw gegevens om. Van u wordt eveneens verwacht geen informatie over groepsgenoten aan derden te verstrekken. Wij hechten veel waarde aan een vertrouwelijk behandelklimaat. Als u in behandeling komt binnen de psychiatrie van ZGT, wordt een deel van uw dossier inzichtelijk voor alle specialisten die betrokken zijn bij uw behandeling binnen ZGT. Als u hier bezwaar tegen heeft, kunt u dit bespreken met uw psychiater.

Title: Tenslotte
Wij hopen u door middel van deze folder voldoende geïnformeerd te hebben. Voor vragen kunt u altijd contact opnemen met de afdeling psychiatrie, telefoonnummer 088 708 31 10."
Antegrade pyelografie,page_0,"Title: Foto’s van de nieren en urineleiders
(antegrade pyelografie) Uw behandelend medisch specialist heeft u voor het maken van foto’s van de nieren en de urineleiders verwezen naar de afdeling radiologie (röntgen). Dit is een afdeling waar radiologen en radiodiagnostisch laboranten met behulp van verschillende technieken, afbeeldingen van het lichaam maken. Bij het maken van foto’s wordt gebruik gemaakt van röntgenstralen. Deze stralen kunnen verschillende delen in het lichaam zichtbaar maken en geven daarvan een afbeelding op een beeldscherm. Nadat de foto’s gemaakt zijn, worden deze door een radioloog beoordeeld.

Title: Melden
Patiënten met een drain in de nier mogen zich melden aan de balie van de afdeling radiologie. De baliemedewerker verwijst u naar de juiste wachtruimte. Vergeet niet uw identiteitsbewijs mee te nemen. Patiënten zonder drain worden verzocht zich te melden op de dagopname. Hier wordt er een slangetje in de blaas en urineleider gebracht.

Title: Verhindering
Wanneer u door omstandigheden niet kunt komen, neem dan zo spoedig mogelijk telefonisch contact met ons op. U vindt de contactgegevens aan het einde van deze folder.

Title: Waarschuwingen
Het is ongewenst, dat dit onderzoek wordt uitgevoerd tijdens de zwangerschap. Bent u zwanger, of denkt u dat te zijn, neem dan contact op met de afdeling radiologie.

Title: Voorbereiding
Via de afdeling urologie krijgt u de voorbereiding in verband met dagopname.

Title: Verloop van het onderzoek
Poliklinisch Patiënten met een drain in de nier moeten zich uitkleden in de kleedkamer en de laborant vertelt wat u moet uitdoen. Vervolgens komt u op de tafel te liggen. Via het slangetje van de urineleider wordt contrastvloeistof ingespoten. Tijdens het inspuiten van de vloeistof worden er foto’s gemaakt. Dagopname Op de dagopname wordt er een slangetje in de blaas en urineleider ingebracht. Vervolgens komt u naar de afdeling radiologie voor het onderzoek. U komt op de tafel te liggen en via het slangetje van de urineleider wordt contrastvloeistof ingespoten. Tijdens het inspuiten van de vloeistof worden er foto’s gemaakt.

Title: Vragen
Heeft u na het lezen van deze informatie nog vragen, stel deze gerust. Wij willen ze graag voor u beantwoorden. Op werkdagen is de afdeling radiologie tussen 08.00 en 16.30 uur telefonisch bereikbaar via telefoonnummer 088 708 37 00.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Gezonde moeder of rooming-in ouder,page_0,"Title: Gezonde moeder of verblijf van ouder(s) bij
hun zieke baby Uw zieke baby is opgenomen op de afdeling moeder en kind van ZGT. Om het hechtingsproces te bevorderen willen wij ouder(s)/verzorger(s) stimuleren om bij hun zieke baby te blijven.

Title: Inleiding
Dat betekent dat u bij uw baby kunt verblijven ook als u geen medische indicatie heeft. 
- De opname als gezonde moeder valt onder de basisverzekering, u bent verzekerd. Er wordt echter wel aanspraak gemaakt op uw eigen risico. 
- Wanneer u als kraamvrouw nog in de kraambedperiode (t/m dag acht) zit en mee komt met een zieke zuigeling, wordt u opgenomen als gezonde moeder, zie; Periode tijdens het kraambed. 
- Wanneer u na de kraambedperiode (na dag acht) met uw zieke baby mee komt of hier verblijft, kunt u bij uw zieke baby verblijven zie; Periode na het kraambed. 
- Na dag 28 wordt u automatisch uitgeschreven als gezonde moeder. U hebt ook de keuze om al eerder na het kraambed uitgeschreven te worden als gezonde moeder. 
- Via een webcam is het mogelijk om uw baby te zien via de computer/smartphone of tablet. Vraag de verpleegkundige naar deze mogelijkheid.

Title: Periode tijdens het kraambed
Gezonde moeder tijdens het kraambed tot en met dag acht: 
- U verblijft op één kamer met uw zieke baby en u wordt tijdens de kraambedperiode (acht dagen) ingeschreven als gezonde moeder. 
- Als gezonde moeder kunt u gebruik maken van de faciliteiten op de afdeling. 
- De maaltijden en koffie en thee worden vanuit ZGT verstrekt. 
- De dagelijkse kraambedcontroles worden door een verpleegkundige of kraamverzorgende gedaan. 
- Uw partner kan ook op de kamer verblijven. Uitleg over verblijf van ouder(s) zie; Verblijf van ouders bij zieke baby. 
- Ouders dienen met nachtkleding aan te slapen. 
- De neonatologie verpleegkundige verzorgt de opname van uw zieke baby en zorgt samen met u en uw partner voor uw zieke baby. 
- De kinderarts is behandelend specialist voor uw zieke baby. De kraamverpleegkundige of kraamverzorgende verzorgt uw kraambed controles. Bij afwijkende controles volgt overleg met uw eigen eerstelijns verloskundige, zij is de eindverantwoordelijke. 
- De verpleegkundige en/of kraamverzorgende kunnen ondersteuning geven bij de zorg voor uw baby. Wij streven ernaar om zorg voor u en uw zieke baby zoveel mogelijk door dezelfde verpleegkundige en/of kraamverzorgende plaats te laten vinden. 
- Wij verzoeken u de kamer opgeruimd te houden voor uw en onze veiligheid. 
- U mag gebruik maken van sanitaire voorzieningen en linnen. 
- U bent verantwoordelijk voor het ontvangen van bezoek. Zorg voor een rustige omgeving met ook voldoende rust voor u en uw zieke baby. 
- Bloemen mogen op de kamer. Voorwaarde is wel dat u zelf het water elke dag ververst. Planten in aarde mogen niet op de kamer. 
- Denk aan de veiligheid van uw waardevolle spullen. 
- U hebt de mogelijkheid om gebruik te maken van het open wifi netwerk: ZGT public. 
- U stelt zich op de hoogte van de ZGT huisregels. 
- Materialen/hulpmiddelen voor het geven van borst- of flesvoeding en/of kolven worden gratis verstrekt."
"Het verlies van uw kind, tijdens de zwangerschap of rond de bevalling",page_7,"Title: Schuld- en faalgevoelens
Vrouwen geven zichzelf vaak de schuld, vooral als er geen duidelijke oorzaak voor het overlijden of de aangeboren afwijking wordt gevonden. Zij denken dat ze tijdens de zwangerschap iets fout gedaan hebben. Sommige mensen wuiven deze gevoelens en gedachten weg om u te beschermen, maar dat helpt u niet. Maar het is ook mogelijk dat u anderen de schuld geeft. Bijvoorbeeld omdat u vindt dat er niet zorgvuldig naar u is geluisterd. Neem zo nodig contact op met uw huisarts, verloskundige of gynaecoloog. Ook lang na ontslag uit het ziekenhuis kunt u altijd bij een maatschappelijk werker van het ziekenhuis terecht.

Title: Samen rouwen als ouders
Na de geboorte van een overleden baby gaat vaak de meeste belangstelling uit naar de moeder. De partner verwerkt het verlies op een eigen manier, maar lijdt meestal net zo onder het verlies als de moeder. Wees hierover open tegen elkaar.

Title: Weer aan het werk
Denk goed na of en wanneer u weer aan het werk wilt. Meestal hebt u recht op een periode van verlof. Wanneer dit niet het geval is, kunt dit bespreken met uw bedrijfsarts, met het UWV of rechtstreeks met uw werkgever.

Title: De seksuele relatie met uw partner
Het seksuele contact met uw partner is niet automatisch hetzelfde als voor de zwangerschap. De meeste vrouwen hebben tijd nodig om zichzelf terug te vinden, voordat ze weer echt zin hebben om te vrijen.

Title: De andere kinderen in uw gezin
Volwassenen en zeker ouders willen kinderen sparen voor pijn en verdriet. Toch merken kinderen, hoe jong ze ook zijn, dat hun ouders verdriet hebben. Hen buiten het verlies houden kan onzekerheid en schuldgevoel veroorzaken. Meestal hebben broertjes en zusjes meegeleefd met de zwangerschap en uitgekeken naar de baby. Het is dan ook goed om hen over de dood van hun broertje of zusje te vertellen en hen bij het afscheid te betrekken. Voorlezen uit kinderboeken over de dood en werken aan een herinneringsboek kan hen hierbij helpen. Denk erover en bespreek met de kinderen of zij misschien iets aan hun broertje of zusje mee willen geven: een knuffeltje, een brief of een tekening in het kistje bijvoorbeeld. Ook bij de begrafenis of crematie is het belangrijk dat er iemand speciaal voor de oudere kinderen is.

Title: Familie, vrienden en kennissen
Ouders van levenloos geboren baby’s hebben behoefte aan steun van mensen uit hun omgeving. Reacties zijn verschillend: lieve en troostende woorden van mensen van wie u dit het minst verwacht, en omgekeerd. Zoek steun bij mensen die u nabij zijn en die u vertrouwt.

Title: Lotgenoten
Lotgenoten kunnen een grote steun zijn. Ouderparen die ook een levenloos geboren baby hebben gekregen, begrijpen wat u meemaakt. Meer informatie vindt u aan het eind van deze folder. Twee keer per jaar is er een herinneringsbijeenkomst waar u voor wordt uitgenodigd. Lichamelijke en psychische klachten Lichamelijke en psychische klachten zijn normale uitingen van verdriet. Die klachten verschillen per persoon. Voorkomende klachten zijn slaapproblemen, eetproblemen (geen eetlust of juist overmatig eten), hoofdpijn of buikpijn, onrust (het niet stil kunnen zitten en steeds met iets nieuws bezig willen zijn), voortdurende vermoeidheid en steeds terugkerende somberheid en huilbuien."
Echocardiogram,page_0,"Title: Echocardiogram
Een echocardiogram is een onderzoek, waarbij het hart, de hartkleppen en de bewegingen van het hart zichtbaar worden gemaakt met behulp van geluidsgolven. Het geheel wordt digitaal vastgelegd.

Title: Melden
U meldt zich op de afgesproken tijd op de polikliniek cardiologie. De polikliniek is te bereiken via de hoofdingang. De polikliniek cardiologie locatie Almelo vindt u op route 0.5 en de polikliniek locatie Hengelo vindt u op route 0.19.

Title: Verloop van het onderzoek
Voor dit onderzoek vragen wij u het bovenlichaam te ontbloten. Als eerste worden drie plakelektroden op de rug aangebracht om de hartslag te registreren. Daarna gaat u op uw linkerzij liggen en wordt er een soort zender op de huid geplaatst. Op de zender is wat gel aangebracht. Vervolgens wordt het hart vanuit verschillende invalshoeken op het beeldscherm zichtbaar gemaakt. De beelden worden digitaal geregistreerd om ze later verder te analyseren.

Title: Uitslag
De uitslag van het onderzoek wordt u op een later tijdstip door uw behandelend medisch specialist meegedeeld. Hiervoor is/wordt voor u een afspraak gemaakt.

Title: Vragen
Heeft u na het lezen van deze folder nog vragen, neemt u dan contact op met de polikliniek cardiologie. Bereikbaar op werkdagen tussen 08.00 – 12.00 en 13.00 – 16.30 uur. 
- Telefoonnummer 088 708 33 00. 
- U kunt ons ook mailen: cardiologie@zgt.nl.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Afasie,page_0,"Title: Afasie en hoe nu verder……
Deze folder geeft u informatie over wat afasie is en wat de rol van de logopedist hierbij is.

Title: Wat is Afasie?
Afasie is een stoornis in het uiten en begrijpen van taal ten gevolge van een hersenbeschadiging. Omdat we taal op verschillende manieren en situaties gebruiken kunnen er problemen ontstaan bij: 
- preken; 
- begrijpen / luisteren; 
- schrijven 
- lezen. Al deze onderdelen kunnen verstoord zijn; het ene soms meer dan het andere.

Title: Afasie
Ons taalsysteem is zo ingewikkeld dat een stoornis zich bij de ene patiënt heel anders openbaart dan bij de andere patiënt. De ernst van de taalstoornis is onder andere afhankelijk van de plaats en de grootte van de beschadiging in de hersenen.

Title: Begrijpen
Het begrijpen van gesproken taal kan verminderd zijn. Sommige patiënten begrijpen een deel, weinig of niets van wat gezegd wordt. Verminderd begrijpen is voor de patiënt en zijn omgeving heel vervelend en kan tot misverstanden leiden. Als de betekenis van een woord niet wordt begrepen, kan het begrijpen van de zin of van het hele gesprek verstoord verlopen.

Title: Spreken
Het spreken kan verminderd zijn; vaak is het voor de patiënt moeilijker geworden om zich vlot verstaanbaar te maken. Soms beperken de uitingen van de patiënt zich tot het herhalen van dezelfde woorden of zinnen. ‘Ja’ en ‘nee’ kunnen door elkaar worden gebruikt. Het kan ook zijn dat de klankvolgorde van een woord verwisseld wordt: bijvoorbeeld ‘gepersk’ in plaats van ‘gesprek’. Soms wordt een woord zo misvormd door een klankverwisseling dat we niet meer begrijpen wat iemand bedoelt, bijvoorbeeld ‘velk’ in plaats van ‘melk’. Woorden kunnen ook verkeerd gebruikt worden wat betreft de inhoud van het woord. Wanneer veel woorden in een zin niet goed gebruikt worden, is het voor de gesprekspartner moeilijk om de patiënt in het gesprek goed te volgen. Dit kan helaas tot veel frustraties leiden.

Title: Lezen en schrijven
Het lezen en schrijven kan problemen geven; het lezen lukt soms wel op letter- en woordniveau. Het schrijven van letters en/of woorden lukt soms wel. Het volgen van een tekst wordt dan ingewikkeld. Een langere zin opschrijven kan een stuk lastiger zijn. Vaak heeft de patiënt dat zelf ook in de gaten.

Title: Afasie en onmacht
Wanneer iemand getroffen wordt door afasie, betekent dit een plotselinge beperking in de omgang en communicatie met de naaste omgeving. Het feit dat de afasie patiënt niet meer kan zeggen wat hij wil, of niet meer goed begrijpt wat er tegen hem gezegd wordt, heeft vaak een impact op de gemoedstoestand van de patiënt. Patiënten kunnen als reactie hierop opstandig, boos, verdrietig of teruggetrokken reageren."
Laparoscopische ingreep blaas,page_2,"Title: Vragen
Heeft u naar aanleiding van deze folder vragen, neem dan contact op met ZGT de polikliniek urologie.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Diagnostische hysteroscopie,page_2,"Title: Na het onderzoek
Na afloop kunt u snel weer naar huis. Als het onderzoek onder narcose of met een ruggenprik plaatsvond, moet u nog enige uren in het ziekenhuis blijven. Het merendeel van de vrouwen heeft na afloop weinig klachten, maar enkelen hebben wel pijn of voelen zich niet zo lekker. Het is dan ook verstandig dat iemand u thuisbrengt. Bloedverlies Na het onderzoek hebt u vaak enkele dagen bloedverlies of bruine afscheiding. Ook kan de onderbuik vaak de eerste dagen nog gevoelig zijn. Werk Sommige vrouwen voelen zich na de ingreep nog vervelend. Het is dan ook het beste op de dag van het onderzoek geen belastende werkzaamheden te verrichten. De dag erna kunt u over het algemeen uw gewone bezigheden weer oppakken. Na een hysteroscopie onder narcose of ruggenprik kan het verstandig zijn een paar dagen vrij te nemen. Gemeenschap Als er geen bloedverlies meer is, is er geen bezwaar tegen geslachtsgemeenschap. Nacontrole Meestal komt u na een aantal weken op de polikliniek. Met de gynaecoloog bespreekt u dan de bevindingen van het onderzoek en de mogelijke verdere stappen.

Title: Mogelijke complicaties
Een diagnostische hysteroscopie veroorzaakt zelden complicaties. Mocht dit toch het geval zijn dan kan het gaan om: 
- ruim bloedverlies; 
- een ontsteking; 
- overgevoeligheid; 
- een klein gaatje in de baarmoederwand. Ruim bloedverlies Een diagnostische hysteroscopie geeft meestal wat bloedverlies, dat binnen een paar dagen stopt. Zeer zelden is het bloedverlies meer dan een flinke menstruatie. Neem dan contact op met de gynaecoloog. Ontsteking Koorts en toenemende buikpijn kunnen wijzen op een ontsteking van de baarmoederholte en/of de eileiders. Behandeling met antibiotica is dan noodzakelijk. Ook deze complicatie is zeldzaam. Neem bij deze verschijnselen contact op met de gynaecoloog. Overgevoeligheid U kunt overgevoelig blijken te zijn voor jodium, voor het middel waarmee plaatselijke verdoving wordt ingebracht of voor een van de vloeistoffen waarmee de baarmoederholte wordt gevuld. Meestal wordt nu sorbitol (een soort suikeroplossing) of een zoutoplossing gebruikt. Bij sorbitol komt overgevoeligheid zelden voor, bij zoutoplossing helemaal niet. Als u weet dat u ergens overgevoelig voor bent, vertel dit dan voor het onderzoek. Een overgevoeligheidsreactie treedt zeer zelden op en bestaat onder andere uit duizeligheid, hartkloppingen en een ziek gevoel. Soms treden de verschijnselen pas later op als u weer thuis bent. Neem bij deze klachten contact op met de gynaecoloog. Een gaatje in de wand van de baarmoeder In zeldzame gevallen ontstaat tijdens de hysteroscopie een gaatje in de wand van de baarmoeder (perforatie). Omdat de baarmoederwand een spier is die samentrekt, geneest zo'n klein gaatje vanzelf.

Title: Alternatieven
In plaats van een diagnostische hysteroscopie kan de gynaecoloog ook besluiten tot een gel- echo (GIS). Hierbij wordt met een dun slangetje een beetje steriele gel in de baarmoeder gebracht en vervolgens een inwendige gynaecologisch echo gemaakt. Met dit echo onderzoek kunnen eveneens afwijkingen in de baarmoeder in beeld worden gebracht, maar kan geen behandeling plaatsvinden.

Title: Tot slot
Heeft u nog vragen? Aarzel niet deze met de gynaecoloog te bespreken.

Title: Meer informatie
Nederlandse Vereniging voor Obstetrie en Gynaecologie (NVOG) te Utrecht: nvog.nl."
Polysomnografie ambulant (PSG),page_1,"Title: Het onderzoek
Nadat u zich gemeld heeft bij de secretaresse van de polikliniek slaapcentrum van ZGT, locatie Hengelo, route 0.9, wordt u verwezen naar de afdeling klinische neurofysiologie (KNF). Hier worden voorbereidingen getroffen voor het onderzoek. een laborant plakt elektroden/sensoren op het lichaam/T-shirt met tape of een speciale kleefpasta. De laborant bevestigt het volgende: 
- Elektroden op het hoofd en in het gezicht, voor de slaapduur en diepte van de slaap. 
- Een sensor aan één van de vingers, voor het zuurstofgehalte. 
- Een microfoontje aan de hals, voor eventuele snurkgeluiden. 
- Twee elektroden op de borst, voor het hartritme. 
- Elektroden op beide onderbenen, voor de spieractiviteit. 
- Rekbare banden om de borst en de buik, voor de ademhaling; 
- Een sensor onder de neus, voor de ademhaling door de neus en de mond. Alle elektroden en sensoren worden ingeplugd in de recorder, die met een band om uw lichaam wordt bevestigd. De laborant controleert of alles goed werkt. De mogelijkheid bestaat dat u een videocamera mee naar huis krijgt. De laborant bespreekt dit met u. U krijgt van de laborant instructies over wat u zelf thuis moet doen. Na de instructies gaat u naar huis. Deze voorbereidingen duren ongeveer 1½ uur. Na het aansluiten van alle elektroden en sensoren kunt u zich thuis niet meer omkleden of douchen. Daarnaast bent u ꞌs middags en ’s avonds beperkt in uw dagelijkse bezigheden, zoals bijvoorbeeld sport en werk. U kunt gaan slapen op het tijdstip dat u thuis gewend bent, uiterlijk 24.00 uur Als u (slaap)medicatie gebruikt, neemt u deze in zoals is afgesproken met de slaapspecialist. De volgende ochtend komt u terug op de afdeling KNF, de laborant spreekt met u een exact tijdstip af tussen 08.00-09.00 uur. De medewerker van het slaapcentrum zal de elektroden/sensoren verwijderen en de recorder en eventueel de videocamera innemen. Dit duurt ongeveer 30 minuten. Nadien kunt u thuis douchen/opfrissen om de laatste plakresten te verwijderen. U krijgt kwetsbare apparatuur mee naar huis, verwijder de elektroden en sensoren thuis niet.

Title: Resultaten
Na ongeveer 2 weken bespreekt de slaapspecialist de uitslag en de behandelmogelijkheden met u. Dit kan een andere specialist zijn dan u bij de eerste intake hebt gesproken.

Title: Bent u verhinderd?
Als u onverwacht verhinderd bent, wilt u dit dan zo spoedig mogelijk aan ons doorgeven? Wij kunnen dan de voor u beschikbare tijd, ruimte en apparatuur voor anderen gebruiken.

Title: Vragen
Heeft u na het lezen van deze folder vragen? Aarzel dan niet om deze te stellen. Voor vragen over de afspraken kunt u tijdens kantooruren contact opnemen met het secretariaat van het slaapcentrum, telefoonnummer 088 708 55 25. De afdeling KNF is onderdeel van het slaapcentrum van ZGT (zgt.nl/slaapcentrum).

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Madentherapie,page_1,"Title: Waar vind de behandeling plaats?
Madentherapie vindt plaats in het ziekenhuis. In de meeste gevallen is dit tijdens een opname. In enkele gevallen wordt het poliklinisch toegepast.

Title: Vragen
Heeft u naar aanleiding van deze folder vragen, neem dan contact op met de verpleegkundige van uw afdeling of met de wondconsulent. Telefoonnummer polikliniek chirurgie: 088 708 52 43. Dagelijks te bereiken tijdens kantooruren.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
"Schisis, sluiting van het harde gehemelte",page_1,"Title: Eten en drinken
Meestal mag uw kind enkele uren na de operatie weer beginnen met drinken: 
- De eerste dag na de operatie mag uw kind heldere, vloeibare en koude dranken uit een beker of tuitbeker drinken. Niet met een rietje of speen. 
- De tweede dag mag uw kind glad gebonden vloeibaar voedsel proberen te drinken. 
- Bij ontslag uit het ziekenhuis, na ongeveer drie tot vier dagen, mag uw kind gedurende drie weken gemalen voeding, wit brood zonder korst en gemalen fruit eten. 
- Daarna mag uw kind weer normaal eten. Tijdens de opname in het ziekenhuis komt de mondhygiëniste regelmatig langs om de mond uw kind te controleren, of u gaat met uw kind naar de polikliniek.

Title: Wanneer naar huis?
De chirurgen en de kinderarts bepalen wanneer uw kind naar huis mag. Meestal is dat de derde of vierde dag na de operatie.

Title: Controleafspraak
U krijgt voor uw kind een controleafspraak bij de chirurgen en de mondhygiëniste voor ongeveer een week na de operatie.

Title: Richtlijnen voor thuis Eten en drinken
- In de eerste drie weken na de operatie mag uw kind geen scherpe voorwerpen in de mond stoppen, niet met een rietje drinken en liever niet zuigen op een speen of duim. 
- Spoel de eerste drie weken na de operatie de mond na het eten wat na met water om te voorkomen dat er voedselresten in de wond blijven plakken. Geef het water met behulp van beker of tuitbeker. Na deze drie weken mag uw kind weer normaal eten, zonder te spoelen. 
- Geen neus snuiten, maar veeg de neus alleen af als dat nodig is. Pijn Geef uw kind de pijnstillers die zijn voorgeschreven als u denkt dat uw kind pijn heeft.

Title: Mogelijke complicaties
Geen enkele operatie is zonder risico’s. Ook bij deze operatie is er kans op complicaties. Deze zijn niet groter dan bij andere operaties. Soms ontstaat er een nabloeding of een wondinfectie.

Title: Wanneer neemt u contact op
- Als het wondje weer begint te bloeden. 
- Als uw kind meer dan 39°C koorts heeft. 
- Als uw kind ondanks de pijnstillers pijn lijkt te hebben.

Title: Contact
Op werkdagen kunt u tussen 8.00 en 17.00 uur bellen met:

Title: Ziekenhuislocatie Almelo
Plastische chirurgie Telefoonnummer 088 708 52 45. Mond-, kaak en aangezichtschirurgie Telefoonnummer 088 708 33 80. ZGT Algemeen Neem buiten kantoortijden contact op met het algemene telefoonnummer van ZGT. Telefoonnummer 088 708 78 78.

Title: Medisch Spectrum Twente Enschede
Plastische chirurgie Telefoonnummer 0541 57 43 80. Mond-, kaak en aangezichtschirurgie Telefoonnummer 053 487 27 20. Neem buiten kantoortijden contact op met: Spoedeisende hulp Telefoonnummer 053 487 20 00.

Title: Victor Veau stichting
Telefoonnummer 06 30 37 73 65 E-mail: secretariaat@schisis-team.nl. Kijk voor meer informatie ook op: www.schisis-team.nl.

Title: Tot slot
Deze folder betreft een algemene voorlichting en is bedoeld als extra informatie naast het gesprek met uw behandelend specialist. Bijzondere omstandigheden kunnen tot wijzigingen aanleiding geven. Dit zal altijd door uw behandeld specialist aan u kenbaar gemaakt worden. Heeft u na het lezen van deze folder nog vragen, dan kunt u op werkdagen contact opnemen met de polikliniek mond-, kaak en aangezichtschirurgie."
Gezonde moeder of rooming-in ouder,page_1,"Title: Periode na het kraambed
Gezonde moeder na kraambed dag 9 t/m dag 28 
- U hebt de keuze om na het kraambed ingeschreven te blijven als gezonde moeder. 
- U verblijft nog steeds op één kamer met uw zieke baby, of u kiest er voor uitgeschreven te worden. Bij uitschrijving als gezonde moeder, wordt u rooming-in ouder, zie; Verblijf van ouder(s) bij zieke baby. 
- De maaltijden, koffie en thee worden gratis aan u verstrekt. 
- Materialen/hulpmiddelen voor het geven van borst- of flesvoeding en/of kolven worden gratis verstrekt. 
- Uw partner kan ook op de kamer verblijven. Uitleg over verblijf van ouder(s) zie; Verblijf van ouders bij zieke baby.

Title: Verblijf van ouder(s) bij zieke baby
Op verzoek ouder(s) en moeder na kraambed dag 9 en in ieder geval na dag 28 
- Na dag 28 wordt u automatisch uitgeschreven als gezonde moeder. U hebt ook de keuze om al eerder na het kraambed uitgeschreven te worden als gezonde moeder. 
- U en/of uw partner kunnen net als voorheen op één kamer verblijven met uw zieke baby. 
- Het ontbijt, koffie en thee worden gratis verstrekt. Tegen betaling kan een warme maaltijd of broodmaaltijd worden besteld. U kunt overwegen om voor meerdere dagen maaltijdbonnen te kopen, deze kunt u niet meer wisselen voor geld. Hiervoor komt de gastvrouw bij u langs. Ook kunt u gebruik maken van het ZGT restaurant of maaltijden van huis mee laten nemen. 
- Op de afdeling is een pantry waar de hele dag koffie en thee beschikbaar is. 
- Materialen/hulpmiddelen voor het geven van borst- of flesvoeding en/of kolven dient u zelf aan te schaffen.

Title: Afdeling moeder en kind (neonatologie)
Ziekenhuislocatie Almelo, telefoonnummer 088 708 44 51.

Title: Afdeling moeder en kind (verloskunde)
Ziekenhuislocatie Almelo, telefoonnummer 088 708 51 69.

Title: Check het dossier van uw kind op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van het medisch dossier van uw kind inzien, persoonlijke gegevens checken, of bijvoorbeeld vragenlijsten invullen die wij hebben klaargezet. Zie voor meer informatie de folder ‘MijnZGT machtiging voor ouders’."
Cardiologische nazorgpoli,page_0,"Title: Cardiologische nazorgpoli
Uw medisch specialist heeft u verwezen naar de cardiologische nazorgpoli van de verpleegkundig specialist. Wat u van deze nazorgpoli kunt verwachten leest u in deze folder.

Title: Over de cardiologische nazorgpoli
U komt in aanmerking voor controle via de nazorgpoli na een hartinfarct, dotterbehandeling, hartoperatie of als er sprake is van een verhoogd risico op hart- en vaatziekten. De cardiologische nazorgpoli heeft als doel u zo goed mogelijk te begeleiden in het omgaan met de hart- en/of vaataandoening, Hierbij heeft u zelf zoveel mogelijk de eigen regie. Daarnaast is er aandacht voor het voorkomen van hart- en vaatziekten in de toekomst. Denk hierbij aan leefstijl, maar ook aan medicatie. Binnen de cardiologische nazorgpoli valt u onder de verantwoordelijkheid van een verpleegkundig specialist. Een verpleegkundig specialist is een hoogopgeleide verpleegkundige (HBO-master) die bevoegd is om, binnen het eigen vakgebied, zelfstandig medische beslissingen te nemen. Na verwijzing wordt u in ieder geval eenmalig door een verpleegkundig specialist gecontroleerd, behandeld en begeleid. Tijdens de eerste afspraak wordt beoordeeld of u voor de vervolgafspraken bij de verpleegkundig specialist blijft of bij de cardioloog onder controle blijft. U zult maximaal een jaar onder de controle blijven van de nazorgpoli. Na deze periode wordt u in principe terugverwezen naar de huisarts.

Title: De afspraak
De eerste afspraak van de nazorgpoli volgt een à twee weken na aanmelding en duurt maximaal 30 minuten. Voor deze afspraak worden een aantal controles gedaan, zoals het maken van een hartfilmpje en het meten van de bloeddruk. Daarnaast wordt aan u gevraagd om een aantal dagen voor de afspraak nuchter bloed te laten prikken. Tijdens de afspraak bespreekt de verpleegkundig specialist met u uw gezondheid, de uitslagen en uw medicatiegebruik.

Title: Voorbereiding op de afspraak
- Zorg voor een actueel medicijnoverzicht; 
- Laat minimaal 1 dag voor de afspraak nuchter bloed prikken; 
- Schrijf vragen of onderwerpen die u wilt bespreken op en neem deze mee naar de afspraak. Verder adviseren wij u om bij de afspraken iemand mee te nemen, bijvoorbeeld uw partner, familielid, vriend of vriendin.

Title: Heeft u vragen?
Voor vragen zijn wij op werkdagen van 8.00 - 12.00 uur en van 13.00 - 16.30 uur telefonisch bereikbaar op 088 708 33 00. Of per e-mail: hartrevalidatie@zgt.nl. Vermeld in de e-mail s.v.p. uw achternaam en geboortedatum.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiele telefoon delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Follow-up Borstkliniek Oost-Nederland,page_0,"Title: De controle na de behandeling van borstkanker
(follow-up) in de Borstkliniek Oost-Nederland In de afgelopen periode bent u behandeld voor borstkanker of een voorstadium hiervan. Nu uw behandelingstraject is afgesloten begint voor u het nacontrole traject. In deze folder leest u over dat traject zoals we dat in de Borstkliniek Oost-Nederland aanbieden. Het nacontrole bezoek richt zich op: 
- Controle of de ziekte zich niet opnieuw voordoet. 
- Het in kaart brengen en behandelen van de gevolgen van de behandeling op lichamelijk gebied, bijvoorbeeld lymfoedeem. 
- Tijdige onderkenning van eventuele problemen zoals met de verwerking van het ziekteproces. 
- Zo nodig bieden van psychosociale zorg 
- Bespreken van de mogelijke wens tot cosmetisch herstel met behulp van plastische chirurgie. 
- Opsporen en behandeling van eventuele bijwerkingen van de behandeling.

Title: Hoe vaak, hoe lang en door wie wordt u gecontroleerd
De controle wordt uitgevoerd door verschillende disciplines en duurt tenminste 5 jaar. U wordt afwisselend gecontroleerd door een medisch specialist (mammadokter/chirurg) of een verpleegkundig specialist. De mammadokter en de verpleegkundig specialist zijn speciaal opgeleid om een deel van het werk, zoals het verrichten van de controles, van de chirurg over te nemen. Zij hebben zich gespecialiseerd in een specifiek aandachtsgebied.

Title: Alle controles in het eerste jaar
Hieronder kunt u schematisch zien hoe de controles het eerste jaar eruit zien: 
- 3 maand na de operatie bij de mammacare-verpleegkundige met de 
- lastmeter. De lastmeter is een vragenlijst/hulpmiddel om eventuele problemen op lichamelijk of psychosociaal gebied te herkennen. 
- 6 maand na de operatie bij de mammadokter of de verpleegkundig specialist voor lichamelijk onderzoek. 
- 12 maand na de operatie bij de chirurg en zo nodig de mammacare- verpleegkundige voor lichamelijk onderzoek, uitslag mammografie (indien mogelijk), en de lastmeter. Deze vragenlijst krijgt u van te voren opgestuurd. Bent u behandeld met chemotherapie en/of hormoontherapie dan heeft u ook een afspraak bij de internist-oncoloog. Indien u bestraald bent, dan heeft u ook een afspraak bij de radiotherapeut. In de loop der jaren loopt het aantal controle momenten terug. De reden hiervoor is dat de kans op problemen in de loop der jaren vermindert. De controlemomenten die voor u van toepassing zijn zullen met u worden besproken. Vanaf het tweede jaar wordt u gezien door de mammadokter of de verpleegkundig specialist. Vooraf aan deze afspraak heeft u, indien nodig, een mammografie gehad op de radiologie. Indien medisch noodzakelijk zijn ook andere onderzoeken mogelijk, bijv. een MRI. Nadien komt u bij de mammadokter of verpleegkundig specialist. Tijdens deze bezoeken wordt ingegaan op lichamelijke klachten en wordt er lichamelijk onderzoek verricht. Er is ook ruimte om psychosociale klachten naar aanleiding van uw ziekte te bespreken. Er wordt 15 minuten gereserveerd voor het controlebezoek nadat de mammografie is gemaakt.

Title: Afspraak maken
Wanneer het tijd is voor uw controlebezoek krijgt u een uitnodiging van ons toegestuurd.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
Poliklinische revalidatiebehandeling kinderen,page_2,"Title: Ziekte en afwezigheid
Als uw kind in poliklinische revalidatiebehandeling is, betekent dit dat de behandeling niet zomaar kan worden onderbroken. Is uw kind ziek of zijn er bijzondere omstandigheden waardoor u met uw kind niet naar de therapie kunt komen? Geef dit dan zo spoedig mogelijk door aan de secretaresse van de afdeling fysiotherapie. Als uw kind hersteld is, wilt u dit dan zo spoedig mogelijk melden. Het aanvragen van (vakantie)verlof moet u vooraf met de revalidatiearts bespreken. Afwezigheid zonder toestemming van de revalidatiearts of zonder berichtgeving vooraf, evenals herhaaldelijk verzuimen van therapie programmaonderdelen, kan leiden tot stopzetting van de poliklinische revalidatiebehandeling.

Title: Aansprakelijkheid
ZGT is niet aansprakelijk voor verlies, diefstal of vernieling van uw bezittingen of die van uw kind. Wij verwachten dat u zelf zorgdraagt voor uw eigendommen. Wij adviseren u dan ook zo weinig mogelijk geld en kostbare bezittingen mee te nemen naar het ziekenhuis.

Title: Wet persoonsregistratie
In verband met de behandeling van uw kind leggen wij administratieve, medische en behandel gegevens over uw kind vast. Alleen hulpverleners die bij de behandeling van uw kind betrokken zijn, mogen de gegevens inzien. Zij mogen de gegevens alleen aan anderen geven als u als ouders daarvoor toestemming geeft. Vanaf 12 jaar gaat het om gezamenlijke toestemming met uw kind en vanaf 16 jaar is toestemming van uw kind zelf nodig. Het ziekenhuis werkt wel mee aan landelijke, cijfermatige overzichten over opname, behandeling en ontslag van patiënten. Meer informatie hierover kunt u lezen in de folder ‘Privacy en persoonsgegevens’.

Title: Klachten
Wij doen ons best de poliklinische behandeling van uw kind in ZGT zo goed mogelijk te laten verlopen. Het kan echter zijn dat u over sommige onderdelen van deze behandeling of het verblijf niet tevreden bent. Heeft u klachten of problemen? Bespreek deze dan eerst met de persoon door wie u meent niet juist behandeld te zijn of met het afdelingshoofd. In veel gevallen lost zo'n gesprek het probleem op. Bent u na het gesprek niet tevreden? Neem dan contact op met de stafmedewerker patiëntencontacten. Meer informatie kunt u lezen in de folder ‘Ik heb een klacht’ die op elke afdeling aanwezig is.

Title: Polikliniek revalidatiegeneeskunde
Op de polikliniek Revalidatiegeneeskunde is mevrouw M.C. van Groningen werkzaam als kinderrevalidatiearts.

Title: Tot slot
We hopen dat we u een globaal beeld hebben kunnen geven van de poliklinische revalidatie behandeling. Voor meer informatie kunt u terecht bij de polikliniek Revalidatiegeneeskunde via telefoonnummer. 088 708 33 10 voor ziekenhuislocatie Almelo en Hengelo.

Title: Belangrijke telefoonnummers:
Algemeen telefoonnummer ZGT 088 708 78 78.

Title: Locatie Almelo
- Secretariaat polikliniek revalidatie 088 708 33 10/ route 0.12 
- Secretariaat (planning poliklinische revalidatiebehandeling) fysiotherapie/ergotherapie: 088 708 32 10/route 0.12 
- Secretariaat afdeling medische psychologie: 088 708 53 11/route 1.12 
- Secretariaat medisch maatschappelijk werk: 088 708 39 23/route 0.10 
- Secretariaat logopedie: 088 708 32 10/route 0.9"
Anesthesie kinderen (POS),page_4,"Title: Geef uw mening over ons
Via de website van ZGT kunt u uw mening geven: zgt.nl/uwmening.

Title: Vragen en contact
Neem dan gerust contact op met ZGT polikliniek preoperatieve screening en anesthesie. U kan bellen op maandag t/m vrijdag van 8.30-12.00 uur en van 13.00 tot 16.30 uur via telefoonnummer 088 708 53 96. We raden u aan vragen op te schrijven. Heeft u vragen voor de opnameplanning, dan kunt u bellen met de afdeling opnameplanning, telefoonnummer 088 708 42 28.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van het medisch dossier van uw kind inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie de folder: MijnZGT machtiging voor ouders’"
"CVA revalidatie, revalidatie na een herseninfarct of hersenbloeding",page_2,"Title: Nuttige adressen en patiëntenverenigingen
De Nederlandse CVA-vereniging “Samen verder” Postadres: Postbus 60097 6800 JB Arnhem Telefoonnummer: 088 383 83 00 (werkdagen van 10.00-12.00 uur) lokaal tarief Website: cva-vereniging.nl Nederlandse Hartstichting Postbus 300 2501 CH Den Haag Telefoonnummer: 0900 300 03 00 (werkdagen van 9.00-13.00 uur) Website: hartstichting.nl Afasie Vereniging Nederland (AVN) Den Heuvel 62 6881 VE VELP Telefoonnummer: 026 351 25 12 (op werkdagen tussen 10.00 en 15.00 uur) Website: afasie.nl E-mail: avn@afasie.nl Hersenstichting Nederland Postbus 191 2501 CD Den Haag Telefoonnummer: 070 360 48 16 Secretariaat: 9.00 tot 17.00 uur Patiëntenvoorlichting (niet voor persoonlijk medisch advies): 9.30 tot 13.00 uur Website: hersenstichting.nl Roessingh, centrum voor revalidatie Bezoekadres: Roessinghsbleekweg 33 Postadres: Postbus 310 7500 AH Enschede Telefoonnummer: 053 487 58 75 Website: roessingh.nl Roessingh arbeidsrevalidatie Zie Roessingh, centrum voor revalidatie Autorijschool Roessingh Roessinghsbleekweg 33 7522 AH Enschede Telefoon: 053 487 53 56 E-mail: rijschool@roessingh.nl Professionals in NAH Postbus 23 7240 AA Lochem Telefoon: 0573 44 26 46 E-mail: info@nah.nl InteraktContour Postbus 128 (postadres) 8070 AC Nunspeet E-mail: info@interaktcontour.nl Vragen over verwijzingen en aanmelding via (0341) 255 777 Servicebureau InteraktContour Geerdinksweg 191 7555 DL Hengelo (O) Tel. (074) 249 09 40 Stichting informele Zorg Specifiek voor mantelzorgers/naasten Website: siza.nl

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
"Schisis, sluiting van het harde gehemelte",page_1,"Title: Eten en drinken
Meestal mag uw kind enkele uren na de operatie weer beginnen met drinken: 
- De eerste dag na de operatie mag uw kind heldere, vloeibare en koude dranken uit een beker of tuitbeker drinken. Niet met een rietje of speen. 
- De tweede dag mag uw kind glad gebonden vloeibaar voedsel proberen te drinken. 
- Bij ontslag uit het ziekenhuis, na ongeveer drie tot vier dagen, mag uw kind gedurende drie weken gemalen voeding, wit brood zonder korst en gemalen fruit eten. 
- Daarna mag uw kind weer normaal eten. Tijdens de opname in het ziekenhuis komt de mondhygiëniste regelmatig langs om de mond uw kind te controleren, of u gaat met uw kind naar de polikliniek.

Title: Wanneer naar huis?
De chirurgen en de kinderarts bepalen wanneer uw kind naar huis mag. Meestal is dat de derde of vierde dag na de operatie.

Title: Controleafspraak
U krijgt voor uw kind een controleafspraak bij de chirurgen en de mondhygiëniste voor ongeveer een week na de operatie.

Title: Richtlijnen voor thuis Eten en drinken
- In de eerste drie weken na de operatie mag uw kind geen scherpe voorwerpen in de mond stoppen, niet met een rietje drinken en liever niet zuigen op een speen of duim. 
- Spoel de eerste drie weken na de operatie de mond na het eten wat na met water om te voorkomen dat er voedselresten in de wond blijven plakken. Geef het water met behulp van beker of tuitbeker. Na deze drie weken mag uw kind weer normaal eten, zonder te spoelen. 
- Geen neus snuiten, maar veeg de neus alleen af als dat nodig is. Pijn Geef uw kind de pijnstillers die zijn voorgeschreven als u denkt dat uw kind pijn heeft.

Title: Mogelijke complicaties
Geen enkele operatie is zonder risico’s. Ook bij deze operatie is er kans op complicaties. Deze zijn niet groter dan bij andere operaties. Soms ontstaat er een nabloeding of een wondinfectie.

Title: Wanneer neemt u contact op
- Als het wondje weer begint te bloeden. 
- Als uw kind meer dan 39°C koorts heeft. 
- Als uw kind ondanks de pijnstillers pijn lijkt te hebben.

Title: Contact
Op werkdagen kunt u tussen 8.00 en 17.00 uur bellen met:

Title: Ziekenhuislocatie Almelo
Plastische chirurgie Telefoonnummer 088 708 52 45. Mond-, kaak en aangezichtschirurgie Telefoonnummer 088 708 33 80. ZGT Algemeen Neem buiten kantoortijden contact op met het algemene telefoonnummer van ZGT. Telefoonnummer 088 708 78 78.

Title: Medisch Spectrum Twente Enschede
Plastische chirurgie Telefoonnummer 0541 57 43 80. Mond-, kaak en aangezichtschirurgie Telefoonnummer 053 487 27 20. Neem buiten kantoortijden contact op met: Spoedeisende hulp Telefoonnummer 053 487 20 00.

Title: Victor Veau stichting
Telefoonnummer 06 30 37 73 65 E-mail: secretariaat@schisis-team.nl. Kijk voor meer informatie ook op: www.schisis-team.nl.

Title: Tot slot
Deze folder betreft een algemene voorlichting en is bedoeld als extra informatie naast het gesprek met uw behandelend specialist. Bijzondere omstandigheden kunnen tot wijzigingen aanleiding geven. Dit zal altijd door uw behandeld specialist aan u kenbaar gemaakt worden. Heeft u na het lezen van deze folder nog vragen, dan kunt u op werkdagen contact opnemen met de polikliniek mond-, kaak en aangezichtschirurgie."
"Hongerprovocatie, klinisch",page_0,"Title: Klinische hongerprovocatie
Binnenkort wordt uw kind opgenomen voor een klinische hongerprovocatie. In deze folder geven wij u informatie over de inhoud van de hongerprovocatie en wat u kunt verwachten tijdens de opname.

Title: Wat is hongerprovocatie
Jonge kinderen die een lange periode sondevoeding hebben gebruikt, kunnen een hekel krijgen aan eten en drinken. Het doorbreken van deze weerzin kan moeilijk zijn. Het niet eten kan behalve voor de groei ook gevolgen hebben voor de normale ontwikkeling van de mondmotoriek en de spraak. Hongerprovocatie is een intensieve behandelmethode die gebruik maakt van gedragstherapeutische principes, waarbij het kind in een relatieve korte periode het hongergevoel opnieuw leert herkennen.

Title: Multidisciplinaire begeleiding
Vanaf het moment dat het kind aangemeld wordt voor hongerprovocatie tot aan het ontslag, wordt het kind beoordeeld en begeleid door een ‘eetteam’ van deskundigen. Door de inbreng van al die deskundigen is een succesvolle behandeling mogelijk. Het multidisciplinaire eetteam bestaat uit: 
- Kinderarts; 
- JGZ psycholoog; 
- Diëtist; 
- Logopedist; 
- Medisch pedagogisch zorgverlener; 
- Ergotherapeut (op indicatie); 
- Medisch maatschappelijk werk. Het eetteam verdiept zich al voor opname van uw kind in de voedingsproblemen en maakt een plan van aanpak. Tijdens de opname wordt er dagelijks visite gelopen door de kinderarts, medisch pedagogisch zorgverlener en verpleegkundige. De begeleiding van uw kind en u als ouders/verzorgers tijdens opname wordt gegeven door de medisch pedagogisch zorgverlener en JGZ psycholoog.

Title: Oudergesprekken
Voorafgaand aan de opname is er een voorbereidende fase, waarin u onder andere meer informatie krijgt over de opname en u toestemming geeft voor deze behandeling. Gedurende de opname, op afgesproken dagen, vinden er gesprekken plaats met de kinderarts. Tijdens deze gesprekken krijgt u informatie over de voortgang van de behandeling.

Title: Het verloop van de opname
De hongerprovocatie verloopt via een aantal stappen. Uw kind krijgt gedurende één of twee weken minder voeding en vocht binnen dan noodzakelijk is. Uw kind kan hierdoor fors afvallen en eventueel minder gaan plassen. Ook zijn er andere effecten te verwachten. Uw kind kan zich hongerig, lusteloos en apathisch voelen. Het kan extra aanhankelijk zijn of zich juist afsluiten voor de omgeving. Dit kan voor u als ouders/verzorgers moeilijk zijn. Het is echter onvermijdelijk, het is een periode waar u en uw kind doorheen moeten om het gewenste resultaat te behalen. Het eetteam maakt afspraken met u over: 
- Het aanbieden van de voeding in een prikkelarme kamer/omgeving; 
- De hoeveelheid en soort voeding; 
- De voedingsmomenten; 
- Het aanbieden van de voeding met een lepel of in een fles; 
- Wie de voeding aanbiedt; 
- Het niet forceren van voeding bij weigering; 
- De afwezigheid/aanwezigheid van ouders tijdens de voedingsmomenten; 
- Het eten en drinken in het bijzijn van het kind is de eerste dagen niet toegestaan.

Title: Het stappenplan
De stappen van de hongerprovocatie verlopen via een vast schema. Elke stap duurt tenminste twee dagen. Er kan door het behandelteam ook worden besloten om voor een stap meer/minder tijd te nemen."
"Schisis, sluiting van het harde gehemelte",page_0,"Title: Sluiting van het harde gehemelte bij schisis
(18-24 maanden) Uw kindje is geboren met een lip- en/of gehemeltespleet. Om deze te sluiten moet het verschillende operaties ondergaan. Dit is de derde operatie. Hierbij wordt het harde gehemelte dicht gemaakt. De operatie wordt gedaan door de plastisch chirurg samen met de mond-, kaak- en aangezichtschirurg.

Title: Preoperatieve polikliniek
Als voorbereiding op de operatie wordt uw kind op de polikliniek preoperatieve screening onderzocht. Tijdens dit preoperatieve onderzoek wordt de pijnmedicatie afgesproken en wanneer uw kind de laatste voeding mag hebben. Ook krijgt u een recept en een folder ‘Paracetamol kinderen’ en ‘Anesthesie kinderen’ mee.

Title: Voorbereidingen thuis
- Geef volgens afspraak de laatste voeding; 
- Geef uw kind volgens afspraak de eerste paracetamol zetpil; 
- Doe uw kind in bad of onder de douche; 
- Trek uw kind schone, gemakkelijk zittende kleding aan;

Title: Medicatie
Als uw kind medicijnen gebruikt, dient u deze toe zoals met u is afgesproken bij uw bezoek aan de preoperatieve screening.

Title: Wilt u het volgende meenemen?
- Eigen beker of drinkfles; 
- Schoon T-shirt; 
- Extra luier; 
- Eventueel eigen (dieet)voeding; 
- Knuffel of speelgoed; 
- Eventuele eigen medicijnen. Wilt u alstublieft geen broertjes of zusjes mee te nemen op de dag van de operatie. Wij vragen u dringend contact op te nemen met de polikliniek plastische chirurgie als uw kind: 
- Koorts heeft of ziek is; 
- In contact is geweest met iemand met een besmettelijke kinderziekte; 
- Gevaccineerd is korter dan drie weken voor de operatie.

Title: De operatie
Wanneer uw kind aan de beurt is voor de operatie wordt u begeleid naar de operatiekamer. Eén van de ouders mag mee naar de operatiekamer tot uw kind onder narcose is gebracht. De operatie duurt ongeveer negentig minuten en wordt uitgevoerd de plastisch chirurg in samenwerking met de mond-, kaak en aangezichtschirurg. Na de operatie mag één van de ouders naar de uitslaapkamer. Als uw kind goed wakker is, gaat u samen met uw kind en een verpleegkundige terug naar de kinderafdeling. Na de operatie heeft uw kind een infuus, soms een neus-maagsonde en soms spalkjes om de armen. Deze spalkjes voorkomen dat uw kind aan de wond zit of de sonde of het infuus er uit trekt.

Title: Terug op de kinderafdeling
Op de kinderafdeling wordt uw kind bewaakt met een monitor. Uw kind kan onopgemerkt nabloeden. Dit komt omdat kinderen de neiging hebben alles door te slikken wat in de mond komt. Daarom wordt de bloeddruk om die reden regelmatig gemeten.

Title: Pijnbestrijding
Voor goed herstel is het belangrijk dat uw kind zo min mogelijk pijn heeft. Pijnbestrijding wordt gegeven via een infuus en met zetpillen. Tijdens het opnamegesprek wordt u uitgelegd dat verpleegkundigen met behulp van meetinstrumenten goed bijhouden of en hoeveel pijn uw kind heeft na de operatie. Als u denkt dat uw kind pijn heeft, is het belangrijk dit aan de verpleegkundige te melden, zodat deze de benodigde pijnstillers kan geven."
"Afspraak op de multidisciplinaire polikliniek slokdarm-, en maagtumoren",page_0,"Title: Afspraak op de multidisciplinaire polikliniek
slokdarm- en maagtumoren U heeft een afspraak op de multidisciplinaire polikliniek voor slokdarm- en maagtumoren. Om de zorg voor u zo gemakkelijk mogelijk te maken, plannen we zoveel mogelijk polikliniekafspraken op één middag en op één plaats.

Title: Wekelijkse multidisciplinaire bespreking
Nadat bij u het onderzoekstraject is afgerond worden de uitslagen besproken in een team van specialisten, gespecialiseerd in onderzoek en behandeling van slokdarm- en maagkanker. In een wekelijks overleg stellen zij gezamenlijk een behandelplan voor u op. Het behandelvoorstel wordt vervolgens tijdens uw afspraak op de multidisciplinaire polikliniek met u besproken.

Title: Uw afspraak op de multidisciplinaire polikliniek
Voor uw behandeling kunt u te maken krijgen met meerdere specialisten. Dit is afhankelijk van het behandelvoorstel. Naast de MDL-arts, kunt u ook een afspraak hebben met een chirurg, radiotherapeut en/of internist- oncoloog. Dit bespaart extra ziekenhuisbezoeken en reistijd.

Title: Afspraak bij de oncologieverpleegkundige
Na de afspraken met uw medisch behandelend specialist(en), heeft u een afspraak met de oncologieverpleegkundige. Zij neemt alles wat besproken is nog eens met u door. U kunt dan ook vragen stellen als er nog iets niet duidelijk is. Tijdens het gehele traject blijft de oncologieverpleegkundige uw aanspreekpunt en kunt u bij haar terecht met vragen en problemen.

Title: Tijdsduur van uw afspraak op de multidisciplinaire polikliniek
Omdat u op één middag door meerdere specialisten kunt worden gezien, moet u voor uw afspraak rekening houden met een duur van ongeveer twee uur.

Title: Uw tips en adviezen zijn welkom
Wij streven ernaar om de zorg voor u goed te laten verlopen. Mocht u echter tips en adviezen voor ons hebben die ons helpen deze zorg verder te optimaliseren, schroom niet om dit aan ons te melden.

Title: Contactgegevens
Heeft u nog vragen of zijn er anderszins zaken waarvoor u ons nodig heeft? Tijdens kantoortijden kunt u contact opnemen met het secretariaat; Telefoonnummer: 088 708 52 31. Bezoekadres: ZGT, locatie Almelo Polikliniek heelkunde, Route 1.8 Zilvermeeuw 1 7609 PP Almelo"
Knobbeltje in de borst,page_3,"Title: Beeldvormend onderzoek
Mammografie Er wordt bijna altijd een mammografie gemaakt (röntgenfoto van de borsten). Als u naar aanleiding van de foto’s van het bevolkingsonderzoek bent verwezen, worden aanvullende foto’s gemaakt. Een standaardonderzoek bestaat uit foto’s van beide borsten in twee richtingen, waarbij de borst wordt samengedrukt. Dit kan een pijnlijk gevoel geven. Daarna kan de radioloog besluiten dat het nodig is detailfoto’s te maken van een bepaald gebied. Echografie Meestal wordt aansluitend door de radioloog een echografie gemaakt van de afwijking/het gebied waar het om gaat. Daarbij zal de radioloog ook voelen waar een eventuele knobbel zit, om te weten of de afwijking op de foto’s daarmee overeenkomt. Soms is het nodig met echografie het weefsel te vergelijken met de andere borst. Daarnaast kan het nodig zijn om de oksel echografisch te onderzoeken.

Title: Echogeleide cystepunctie, naaldbiopsie en cytologie
Als bij de echografie een afwijking zichtbaar is, kan het nodig zijn om aanvullend een punctie te doen. Als het om een cyste (goedaardige afwijking) gaat, kan deze geheel worden leeggezogen. Meestal blijft de cyste daarna weg. Voor het leegzuigen is geen verdoving nodig en het cystevocht hoeft niet onderzocht te worden. Gaat het om een vaste (solide) afwijking, dan kan het nodig zijn om weefselonderzoek te doen. De radioloog haalt dan met een naald een klein reepje weefsel uit de afwijking (naaldbiopsie). Dit kan pijnlijk zijn, daarom wordt voor deze punctie een verdoving gegeven. Als er een afwijking in de oksel te zien is, wordt daarin een prik gegeven om cellen op te zuigen (cytologische punctie). Daarbij is geen verdoving nodig, u voelt slechts een kleine prik. De cellen/het weefsel worden opgestuurd naar de patholoog die het zal beoordelen. Röntgengeleide biopsie Als er op het mammogram een afwijking zichtbaar is, die bij echografie niet kan worden teruggevonden (bijvoorbeeld kleine verkalkingen), dan kan geen echogeleide naaldbiopsie verricht worden. In dat geval wordt een afspraak gemaakt voor het verrichten van een stereotactische naaldbiopsie (naaldbiopsie onder röntgenbegeleiding). De cellen/het weefsel worden opgestuurd naar de patholoog die het zal beoordelen.

Title: Behandeling
Afhankelijk van de aard van het knobbeltje en de klachten die u heeft, zal de chirurg na het multidisciplinaire overleg met u bepalen welke behandeling voor u het beste is. Soms wordt volstaan met een regelmatige controle bij de chirurg. In andere gevallen kan de chirurg besluiten dat het beter is het knobbeltje operatief te verwijderen. Heel soms kan een behandeling met hormonen en/of andere geneesmiddelen nodig zijn.

Title: Tot slot
Deze folder is gemaakt om u te informeren over de veranderingen die in of aan de borst kunnen optreden, over de aard van deze veranderingen en over de methoden die nodig zijn om precies vast te kunnen stellen om welke aandoening het gaat. Mocht u naar aanleiding van de folder nog vragen hebben, schrijf deze op en bespreek ze met uw arts.

Title: Vragen
Heeft u vragen? Neem contact op met de Borstkliniek Oost-Nederland. Telefoonnummer ZGT 088 708 52 32 of per e-mail mammapoli@zgt.nl"
"Geestelijke verzorging, ondersteuning en begeleiding van nierpatiënten",page_0,"Title: Aandacht voor uw beleving
Wanneer u te horen krijgt dat u voortaan aangewezen bent op dialyseren dan is dat vaak een ingrijpend bericht. Afhankelijk zijn van het dialyseren betekent een inbreuk op het dagelijkse leven. Een ervaring die indringende levensvragen en (medische) keuzes met zich mee kan brengen. De geestelijk verzorger van de dialyse afdeling kan u ondersteunen bij uw levensvragen en keuzes. Een geestelijk verzorger is een vertrouwenspersoon die naar u luistert en u steunt in het proces dat u doormaakt. Om samen te zoeken naar zin, betekenis en levenskracht. Daarbij staat uw levensvisie centraal, waar u kracht aan kunt ontlenen.

Title: Kennismaken
Indien u hebt aangegeven behoefte te hebben aan een gesprek met een geestelijk verzorger zal dit zo spoedig mogelijk gehonoreerd worden. Krijgt u hemodialyse op de afdeling dan zal de geestelijk verzorger na verloop van tijd sowieso kennis met u maken.

Title: Ondersteuning bij het maken van keuzes
Medisch gezien is er veel mogelijk. Niet alles wat mogelijk is, is echter altijd wenselijk. U kunt voor ingrijpende keuzes komen te staan. Keuzes die uw bestaan raken en die te maken hebben met de kwaliteit van uw leven. Een geestelijk verzorger kan u bij het maken van deze keuzes ondersteunen. Door goed naar u te luisteren, te onderzoeken wat voor u belangrijk is en wat aansluit bij uw gevoelens en levensopvattingen. Hierdoor kunt u in het gesprek met de arts beter verwoorden waar u staat, wat u wilt en wat u niet wilt. Bijvoorbeeld: wilt u zo lang mogelijk alle behandelingen die er zijn, of zijn er misschien behandelingen die u niet wilt? En welke begeleiding verwacht u van uw arts? Door te praten over wat u bezighoudt voorkomt u misverstanden over de gewenste zorgverlening en houdt u hier zelf invloed op.

Title: Reanimeren, donorregister, transplantatie
Ook bij ethische en/of levensbeschouwelijke vragen rondom wel of niet reanimeren, donorregistratie en niertransplantatie kan de geestelijk verzorger u ondersteunen. Het gaat hier om moeilijke vragen waar u misschien niet direct antwoord op kunt of wilt geven. Dat hoeft ook niet. Weet dat u altijd met de geestelijk verzorger hierover in gesprek kunt gaan om uw eigen visie te verhelderen. Zodat u uiteindelijk weloverwogen keuzes kunt maken.

Title: Donornier
Wellicht komt u in aanmerking voor een donornier. Misschien wil iemand uit uw nabije omgeving een van zijn of haar nieren aan u afstaan. Dat roept tegelijkertijd lastige vragen op: mag ik een ander om een dergelijk offer vragen? Kan ik een nier van iemand aannemen? Wil ik wel leven met een orgaan van iemand anders? Hoe verhoud ik me tot orgaandonatie? Ook met dit soort vragen kunt u terecht bij de geestelijk verzorger.

Title: Aandacht voor verdieping en verbinding
Als geestelijk verzorgers proberen we ervoor te zorgen dat u meer innerlijke ruimte kunt ervaren, zodat u zich kunt verhouden tot de ontstane situatie. Zowel het verdiepen van uw levensloop en uw levensvisie, voorgaan in gebed & meditatie of een viering kan hierbij van waarde zijn. We willen u graag ondersteunen bij het zoeken naar een hernieuwde verbinding met uw eigen krachtbronnen op een manier die bij u past. Geeft u daarom aan wat u prettig vindt en wat niet."
"Programma Terug naar Evenwicht, patiënteninformatiemap",page_2,"Title: 5. Gesprek revalidatiearts/verpleegkundig specialist revalidatie over resultaten programma
Na afloop van het programma heeft u een afspraak met de revalidatiearts en verpleegkundig specialist revalidatie, bij wie u de intake had voor aanvang van het programma. Tijdens deze afspraak worden de resultaten van het programma met u doorgenomen. Op basis daarvan kan advies gegeven worden voor uw dagelijks leven en/of in samenspraak met u, u verwijzen naar een andere discipline in de eerstelijnszorg. U krijgt de afspraak met de revalidatiearts/verpleegkundig specialist per post thuis gestuurd. 6. De verschillende disciplines binnen het programma ‘Terug naar Evenwicht’ U zult tijdens het programma kennis maken met de verschillende disciplines. Hieronder geven zij u uitleg over hun rol binnen het programma en wat u van hen mag verwachten.

Title: 6.1 Module Medisch Maatschappelijk werk
Gedurende de acht weken van het programma ‘Terug naar Evenwicht’ zal de Medisch Maatschappelijk Werker uw aanspreekpunt zijn. Zij zal u tijdens de groepsbijeenkomsten en voorlichtingsbijeenkomsten begeleiden. Deze begeleiding houdt o.a. in, dat zij thema’ s die te maken hebben met het verwerkingsproces en het omgaan met de veranderde situatie na kanker met u en de groep bespreekt. Zij ondersteunt de groep bij het groepsproces en bij het hervinden van een goede fysiek-, sociale- en mentale balans. Verder faciliteert zij waar nodig. De Medisch Maatschappelijk Werker is aanwezig tijdens alle voorlichtingsbijeenkomsten, aangeboden door andere deskundigen. Door haar aanwezigheid tijdens alle gespreksbijeenkomsten lukt het om verbinding te maken tussen de diverse programmaonderdelen. De Medisch Maatschappelijk Werker begeleidt het groepsproces en probeert zorg te dragen voor een gevoel van veiligheid binnen de groep. Tijdens de groepsbijeenkomsten wordt een begin gemaakt van het verbeteren van de mentale veerkracht en er wordt samen gezocht naar manieren hoe deze veerkracht ook na afloop van het programma vast te kunnen houden.

Title: 6.2 Module Medische Psychologie; Leren leven met angst
De meeste mensen ervaren na hun ziekte in meer of minder mate angst voor de terugkeer ervan. Dat is normaal. Meestal wordt de angst na verloop van tijd minder. Ruim dertig procent van de patiënten die zijn behandeld voor kanker blijven echter veel last houden van de angst voor terugkeer van de ziekte. Angst is vervelend, kost erg veel energie en haalt de kleur van het leven. De bijdrage van de afdeling medische psychologie gaat over deze angst en of je er wat aan kunt doen. De voorlichting vindt plaats in de vorm van een groepsgesprek. Als uitgangspunt worden de eigen ervaringen van de deelnemers meegenomen.

Title: 6.3 Module Geestelijke verzorging
Mensen die door de geestelijke verzorger begeleidt worden tijdens hun revalidatie van kanker zeggen nogal eens dat ze zo graag willen dat het weer wordt zoals voordat ze ziek werden. Deze periode kunt u echter niet wegdenken uit uw leven, op de een of andere manier zal deze periode verweven worden met uw leven. Een groepsgesprek over de veranderingen in het zelfbeeld en levenshouding nadat u de diagnose kanker kreeg, kan u helpen te ontdekken wat van waarde voor u was voordat u ziek werd en wat nu van waarde voor u is. Vragen als: - sta je anders in het leven? - kijk je anders naar jezelf na kanker? - is je gedrag veranderd na kanker? - is je levenshouding veranderd na kanker? kunnen je daarbij helpen. Op een creatieve manier gaan we samen het gesprek aan."
Post intensive care syndroom (PICS),page_1,"Title: Wat kun je als familie doen om klachten van post-IC syndroom te beperken?
Als naaste kunt u helpen door uw familielid te helpen oriënteren: 
- Praat over bekende dingen, mensen en gebeurtenissen. 
- Praat over de dag, datum en tijd. 
- Breng favoriete foto's en voorwerpen van huis mee. 
- Voorlezen aan het bed. 
- We adviseren een dagboek bij te houden en eventueel foto’s van uw naaste te maken. Dit kan uw naaste helpen te begrijpen wat er gebeurd is, en kan tevens helpen gedachten te structuren en gevoelens te kunnen begrijpen en plaatsen. NB. Bij patiënten met niet aangeboren hersenletsel, waarbij sprake is van prikkelreductie, wordt bovenstaande in overleg met de verpleegkundige gedaan.

Title: Wat kunt u als patiënt zelf doen?
- Zorg voor een dagstructuur. 
- Goede afwisseling tussen inspanning en ontspanning. 
- Maak dagelijks buiten een wandeling. Dit is goed voor uw conditie/spierkracht en hersenfuncties. 
- Zorg voor een goede nachtrust en dag- nachtritme. Bij problemen kunt u de website thuisarts.nl raadplegen. 
- Houd een weekboek bij. Zo kunt u zien dat u vooruit gaat; ook al bemerkt u dit zelf niet altijd of vindt u het herstel niet snel genoeg gaan.

Title: Kunnen naasten ook PICS klachten ontwikkelen?
Een opname op de IC is voor alle betrokken en heftige periode. De onzekerheid en machteloosheid zorgen voor veel stress. Ook moet de naaste tijdens de opname op de IC soms over belangrijke, overweldigende zaken beslissingen nemen. Doordat de rolverdeling verandert, en soms ook het karakter, kan dit ook veel impact hebben op de relatie. Hierdoor kunnen de familieleden geestelijke gezondheidsproblemen krijgen, zoals depressie, angst en PTSS.

Title: Hoe kunnen familieleden de kans op het ontwikkelen van PICS verminderen?
Het is belangrijk dat u als naasten goed voor uzelf zorgt. De behoeften van uw ernstig zieke familielid zijn belangrijk, maar uw wensen zijn net zo belangrijk. Als u zich goed voelt, heeft u de fysieke en emotionele kracht om uw familielid te ondersteunen en dit heeft een positief effect op het herstel van uw naaste. Eet goed, neem zoveel mogelijk rust, zorg voor lichaamsbeweging en zoek steun. Het ziekenhuis heeft naast maatschappelijk werkers ook pastorale hulpverleners die kunnen helpen."
Sonde inbrengen,page_0,"Title: Sonde inbrengen
Uw behandelend medisch specialist heeft u voor het inbrengen van een sonde en het maken van foto’s verwezen naar de afdeling radiologie (röntgen). Bij het maken van foto’s wordt gebruik gemaakt van röntgenstralen. Deze stralen kunnen verschillende delen in het lichaam zichtbaar maken en geven daarvan een afbeelding op een beeldscherm. Nadat de foto’s gemaakt zijn, worden deze door een radioloog beoordeeld. Wilt u zich voor de afgesproken tijd melden bij de balie van de afdeling radiologie? De baliemedewerker verwijst u naar de juiste wachtruimte. Neemt u een identiteitsbewijs mee?

Title: Verhindering
Wanneer u door omstandigheden niet kunt komen, neem dan zo spoedig mogelijk telefonisch contact met ons op. U vindt de contactgegevens onderaan deze folder.

Title: Waarschuwingen
Patiënten die zwanger zijn of hierover twijfelen, dienen contact op te nemen met de afdeling radiologie.

Title: Voorbereiding
Voor het maken van deze röntgenfoto’s is geen voorbereiding nodig.

Title: Verloop van het onderzoek
U kleedt zich van boven uit in de kleedkamer maar u mag uw hemd aanhouden. U neemt plaats op de behandeltafel. De radioloog of arts-assistent verdooft de neus en brengt de sonde onder doorlichting in.

Title: Nazorg
Uw medisch specialist zal met u het verzorgen van de sonde bespreken. Bij patiënten die voor mri enteroclyse komen wordt de sonde na de mri verwijderd.

Title: Vragen
Heeft u na het lezen van deze informatie nog vragen, stel deze gerust. Wij willen ze graag voor u beantwoorden. Op werkdagen is de afdeling radiologie tussen 08.30 – 12.30 uur en van 13.00 - 16.30 uur telefonisch bereikbaar op het volgende telefoonnummer: 088 708 37 00.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt"
Miskraam,page_2,"Title: Welk onderzoek is mogelijk?
Bij bloedverlies vroeg in de zwangerschap kan een echo duidelijk maken of de zwangerschap nog intact is. De echoscopiste kan meestal ook zien of het hartje klopt. In dat geval is de kans op een miskraam klein, maar niet uitgesloten. Ook een lege vruchtzak of een niet-levend embryo kan met een echoscopie betrouwbaar worden opgespoord. Bent u minder dan twee weken over tijd, dan geeft het onderzoek soms nog geen duidelijkheid. Een tot twee weken later kan wel gezien worden of het hartje klopt. Als het nodig is wordt inwendig onderzoek gedaan met behulp van een eendenbek (speculum) of een toucher. U moet zich realiseren dat echoscopisch en inwendig onderzoek niets verandert aan de uitkomst van de zwangerschap. Na onderzoek is een miskraam nog steeds mogelijk. Medisch onderzoek en behandeling lijken wel een bepaalde zekerheid te bieden, maar doen dat niet altijd. Een miskraam blijft een veelvoorkomend en ook natuurlijk verschijnsel.

Title: Wat te doen als een miskraam is vastgesteld?
Omdat een miskraam veroorzaakt wordt door een aanlegstoornis van de zwangerschap of het afsterven van de vrucht is behandeling niet mogelijk. Medicijnen of maatregelen zoals bedrust of stoppen met werken helpen daarom ook niet. Hoewel een miskraam niet te behandelen is, heeft u wel een keuze in de manier waarop de miskraam plaatsvindt: 
- Afwachten tot de miskraam spontaan optreedt; 
- Opwekken van de miskraam met behulp van tabletten (Mifegyne en Misoprostol); 
- Curettage: een ingreep waarbij het zwangerschapsweefsel via de schede en de baarmoederhals wordt verwijderd uit de baarmoeder. De keuze is een kwestie van persoonlijke voorkeur. Alle mogelijkheden hebben voor- en nadelen. Deze beschrijven we hieronder. U kunt de voor- en nadelen met uw verloskundige of arts bespreken. U bepaalt zelf wat het beste bij u past. Een tussenoplossing is ook mogelijk. Zo kunt u eerst een tijdje afwachten en vervolgens alsnog voor een curettage kiezen."
Miskraam,page_1,"Title: Een volgende miskraam voorkomen
Als u opnieuw zwanger wilt worden, is het verstandig zo gezond mogelijk te leven. Eet gezond en gevarieerd, drink niet overmatig, rook niet en neem geen medicijnen in zonder overleg met uw arts. Een miskraam met zekerheid voorkomen is helaas niet mogelijk, ook al houdt u zich aan deze regels. Wilt u (opnieuw) zwanger worden, dan adviseren wij u om dagelijks een tablet foliumzuur van 0,4 mg in te nemen. Heeft u voorafgaand aan de miskraam geen foliumzuur gebruikt, dan hoeft u zich daar niet schuldig over te voelen. Foliumzuur vermindert niet de kans op een miskraam, maar wel de kans op een baby met een open rug.

Title: Kenmerken bij een dreigende miskraam
Er zijn een aantal kenmerken die kunnen wijzen op een dreigende miskraam. Zwangerschapsverschijnselen zoals gespannen borsten en ochtendmisselijkheid nemen soms af vlak voor een miskraam. Ook vaginaal bloedverlies en menstruatieachtige pijn kunnen bij een jonge zwangerschap het eerste teken zijn van een dreigende miskraam. Bij de helft van de vrouwen met bloedverlies of buikpijn is er gelukkig niets mis en verloopt de zwangerschap verder ongestoord.

Title: Andere oorzaken van bloedverlies en EUG
Bloedverlies in het begin van de zwangerschap duidt niet altijd op een miskraam. Zo kan er een afwijking zijn van de baarmoedermond, bijvoorbeeld een poliep of een ontsteking, waardoor de baarmoedermond gemakkelijk bloedt. Bloedverlies komt dan met name voor na gemeenschap of na (harde) ontlasting. Een veel minder vaak voorkomende oorzaak van bloedverlies is een buitenbaarmoederlijke zwangerschap. De innesteling heeft hierbij niet in maar buiten de baarmoeder plaatsgevonden, meestal in de eileider. De medische term voor een zwangerschap buiten de baarmoeder is 'extra-uteriene graviditeit’, vaak afgekort als EUG. Na een eileiderontsteking, een operatie aan de eileiders of een zwangerschap ontstaan bij een spiraaltje, is de kans op een EUG verhoogd. Soms is het moeilijk een EUG te ontdekken en moet er diverse keren bloed worden geprikt voor het bepalen van het zwangerschapshormoon HCG. Vrij zeldzame oorzaken van bloedverlies vroeg in de zwangerschap zijn het verloren gaan van één van de vruchtjes van een tweeling en een bloeding in de baarmoeder naast het vruchtzakje. Als na onderzoek de oorzaak van het bloedverlies onduidelijk blijft, spreekt men van een innestelingsbloeding: een bloeding die ontstaat door ingroei van de zwangerschap in de wand van de baarmoeder."
Borstvoeding na ontslag uit ZGT,page_0,"Title: Borstvoeding na ontslag
Deze folder geeft u informatie over begeleiding bij borstvoeding thuis en locaties waar u hulpmiddelen kunt vinden. Sommige zorgverzekeraars vergoeden lactatiekundige begeleiding of hulpmiddelen. Dit kunt u nakijken in uw polis of u kunt contact opnemen met uw zorgverzekeraar. Voor inhoudelijke informatie over borstvoeding verwijzen we graag naar de folder Borstvoeding.

Title: Hulpmiddelen
Na ontslag zijn er verschillende mogelijkheden voor het huren of kopen van hulpmiddelen die bij het geven van borstvoeding nodig kunnen zijn.

Title: Weegschaal/kolf
Vraag hiernaar bij: 
- Uw eigen verloskundige; 
- Thuiszorgwinkels; 
- Vrijgevestigde lactatiekundigen.

Title: Thuiszorgwinkels ZGT
Geopend maandag tot en met vrijdag van 9.00-17.00 uur. Telefoonnummer 088-1020100.

Title: Verhuur/verkoop door lactatiekundigen IBCLC
- Regio Almelo: Telefoonnummer 06 28 53 78 19. 
- Regio Borne Telefoonnummer 06 21 29 74 19. 
- Regio Hengelo Telefoonnummer 06 19 93 73 23. Alle dagen bereikbaar. Bij niet opnemen van telefoon graag de voicemail inspreken.

Title: Begeleiding bij borstvoeding thuis
Wilt u weten welke lactatiekundigen er bij u in de buurt zijn, kijk dan op www.nvlborstvoeding.nl en maak gebruik van de functie ‘zoek een lactatiekundige’. Sommigen kraamzorginstellingen hebben een lactatiekundige in dienst of bieden telefonische begeleiding. U bent vrij om zelf te kiezen wie u in wilt schakelen.

Title: Overige informatie
- www.zgt.nl afdeling verloskunde en neonatologie; 
- Instructievideo’s aanleggen en kolven met de hand.

Title: Interessante folders
- Borstvoeding; 
- Afkolven van moedermelk; 
- Borstvoeding aan de randpremature of dysmature baby; 
- Borstvoeding aan de premature baby; 
- Borstvoeding en diabetes; 
- De blauwdruk van uw baby; 
- Leren drinken; 
- Voorlichting tijdens en na de zwangerschap.

Title: Check het dossier van uw kind op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van het medisch dossier van uw kind inzien, persoonlijke gegevens checken, of bijvoorbeeld vragenlijsten invullen die wij hebben klaargezet. Zie voor meer informatie de folder ‘MijnZGT machtiging voor ouders’."
"Twijgbreuk (VFC, Virtual Fracture Care)",page_1,"Title: Virtual Fracture Care App
Deze app is bedoeld voor patiënten die in ZGT zijn behandeld voor een letsel op de spoedeisende hulp of de gipskamer. In de VFC app heet dit letsel: Twijgbreukje pols (Greenstick). In deze app kunt u alle informatie vinden over uw letsel, de behandeling, filmpjes en oefeningen. Ook kunt u relevante contactgegevens vinden voor als u vragen heeft. Open de camera op uw telefoon en richt hem op de QR-code. U wordt automatisch naar de app verwezen. Selecteer ZGT als uw ziekenhuis.

Title: Vragen
Als er tijdens het herstel vragen of problemen zijn, kunt u op maandag t/m vrijdag 08.00 - 16.30 uur contact opnemen met ZGT via de Breuklijn: 088 708 52 33.

Title: Check uw dossier op MijnZGT
MijnZGT is het patiëntenportaal van ZGT. U kunt op MijnZGT via uw computer, tablet of mobiel delen van uw medisch dossier inzien, persoonlijke gegevens checken, of bijvoorbeeld vragenlijsten invullen die wij voor u hebben klaargezet. Kijk voor meer informatie op: zgt.nl/mijnzgt."
"Ontslagbericht, instructies voor thuis heelkunde patiënten, verpleegafdeling 5 noord (ZGT Almelo)",page_1,"Title: Bij een buikoperatie
o Na een buikoperatie kan een hoestbui geen kwaad. Ook persen - bijvoorbeeld bij de ontlasting - is niet gevaarlijk. o In verband met de buikwond mag u 6 weken lang niet zwaar tillen (ook oppassen met zware huishoudelijke taken bijvoorbeeld: stofzuigen, ramen wassen).

Title: Wanneer contact opnemen?
o Nabloeden o Koorts boven de 38,5ºC o Aanhoudende pijn Bij vragen of complicaties tot twee weken na opname kunt tijdens kantoortijden contact opnemen met de polikliniek Gastro-enterologische en oncologische chirurgie; telefoonnummer 088 708 52 31. In zeer dringende gevallen, welke echt niet kunnen wachten tot de volgende dag, of bovengenoemde klachten kunt u buiten kantoortijd contact opnemen met ZGT, telefoonnummer 088 708 78 78 en u laten doorverbinden met de afdeling 5 noord. Na twee weken kunt u contact opnemen met uw eigen huisarts.

Title: Controleafspraak
U krijgt uw controleafspraak thuisgestuurd. Indien u na ….. dagen/ weken nog geen bericht hebt ontvangen kunt u met onderstaand telefoonnummer tijdens kantooruren contact opnemen. Gastro-enterologische en oncologische chirurgie, telefoonnummer 088 708 52 31.

Title: Tot slot
Heeft u na het lezen van deze tekst nog vragen, stelt u die dan gerust aan uw behandelend medisch specialist of verpleegkundige."
Ejectiefractiemeting (PYP),page_0,"Title: Ejectiefractiemeting (PYP)
Bij een ejectiefractiemeting worden foto’s van het hart gemaakt. Met deze foto’s kan de pompfunctie van het hart worden bepaald. Deze informatie is belangrijk bij kortademigheid, een vergroot hart, hartklepafwijkingen, een aneurysma en enkele andere hartziekten. Ook kan de ejectiefractiemeting noodzakelijk zijn om te bepalen of u al dan niet chemotherapie kunt ondergaan.

Title: Voorbereidingen op het onderzoek
Er is geen speciale voorbereiding noodzakelijk. U mag dus normaal eten en drinken en uw gewone dagelijkse bezigheden uitvoeren. 
- Metalen voorwerpen kunnen het onderzoek verstoren. Daarom kan u gevraagd worden sieraden, sleutels en andere metalen voorwerpen te verwijderen of bepaalde kledingstukken uit te trekken. 
- Begeleiding is toegestaan, maar in verband met de beperkte wachtruimte vragen wij u niet meer dan één persoon mee te nemen. 
- Tijdens het onderzoek zelf kan er in principe geen begeleider bij u zijn. 
- Bent u zwanger, denkt u dit te zijn, of geeft u op dit moment borstvoeding, neem dan zo snel mogelijk contact op met de afdeling nucleaire geneeskunde.

Title: Hoe gaat het onderzoek in zijn werk
Bij aankomst op de afdeling nucleaire geneeskunde meldt u zich aan de balie bij de secretaresse. Vervolgens wordt u meegenomen naar een kamer waar u eerst een voorbereidende injectie krijgt. Na 30 minuten krijgt u nog een injectie met een licht radioactieve vloeistof in een bloedvat in de arm. Daarna wordt u meegenomen naar de cameraruimte. Hier moet u zich van boven uitkleden en vervolgens worden voor dit onderzoek elektroden op de borstwand geplakt voor het maken van een ECG (‘hartfilmpje’). Direct daarna worden met de camera foto’s gemaakt. Het totale onderzoek duurt ongeveer een uur.

Title: De uitslag
Om te horen wat het onderzoek heeft uitgewezen kunt u bij uw behandelend medisch specialist terecht.

Title: Bijwerkingen
De soort en de hoeveelheid straling die u bij dit onderzoek krijgt zijn niet nadelig voor u of de mensen in uw omgeving. De radioactieve vloeistof is snel weer uit uw lichaam verdwenen en u hoeft thuis geen bijzondere maatregelen te nemen. Door dit onderzoek krijgt u geen overgevoeligheidsreacties, ook niet als u overgevoelig bent voor jodium of contrastmiddelen. De rijvaardigheid wordt niet beïnvloed.

Title: Medische apparatuur (zoals een insulinepomp)
Gebruikt u een medisch apparaat zoals een insulinepomp of (externe) neurostimulator? Er bestaat een kleine kans dat de werking van het apparaat verstoord raakt door blootstelling aan röntgenstraling. Raadpleeg de handleiding van uw apparaat om te zien hoe u hiermee om moet gaan.

Title: Opmerkingen
Als u binnen vier weken na uw onderzoek of behandeling een vliegreis gaat maken, meld dit dan een paar dagen voor de afspraak bij de secretaresse van de afdeling nucleaire geneeskunde. Dan wordt bekeken of het noodzakelijk is om een vliegbrief mee te geven. Hiermee kunt u aantonen dat u een onderzoek of behandeling met radioactieve stoffen heeft gehad.

Title: Vragen
Hebt u na het lezen van deze informatie nog vragen, stel ze gerust. U kunt daarvoor bellen met de afdeling nucleaire geneeskunde, telefoonnummer 088 708 56 70. U vindt ons op routenummer 1.15, locatie Hengelo."
"Afspraak op de multidisciplinaire polikliniek slokdarm-, en maagtumoren",page_0,"Title: Afspraak op de multidisciplinaire polikliniek
slokdarm- en maagtumoren U heeft een afspraak op de multidisciplinaire polikliniek voor slokdarm- en maagtumoren. Om de zorg voor u zo gemakkelijk mogelijk te maken, plannen we zoveel mogelijk polikliniekafspraken op één middag en op één plaats.

Title: Wekelijkse multidisciplinaire bespreking
Nadat bij u het onderzoekstraject is afgerond worden de uitslagen besproken in een team van specialisten, gespecialiseerd in onderzoek en behandeling van slokdarm- en maagkanker. In een wekelijks overleg stellen zij gezamenlijk een behandelplan voor u op. Het behandelvoorstel wordt vervolgens tijdens uw afspraak op de multidisciplinaire polikliniek met u besproken.

Title: Uw afspraak op de multidisciplinaire polikliniek
Voor uw behandeling kunt u te maken krijgen met meerdere specialisten. Dit is afhankelijk van het behandelvoorstel. Naast de MDL-arts, kunt u ook een afspraak hebben met een chirurg, radiotherapeut en/of internist- oncoloog. Dit bespaart extra ziekenhuisbezoeken en reistijd.

Title: Afspraak bij de oncologieverpleegkundige
Na de afspraken met uw medisch behandelend specialist(en), heeft u een afspraak met de oncologieverpleegkundige. Zij neemt alles wat besproken is nog eens met u door. U kunt dan ook vragen stellen als er nog iets niet duidelijk is. Tijdens het gehele traject blijft de oncologieverpleegkundige uw aanspreekpunt en kunt u bij haar terecht met vragen en problemen.

Title: Tijdsduur van uw afspraak op de multidisciplinaire polikliniek
Omdat u op één middag door meerdere specialisten kunt worden gezien, moet u voor uw afspraak rekening houden met een duur van ongeveer twee uur.

Title: Uw tips en adviezen zijn welkom
Wij streven ernaar om de zorg voor u goed te laten verlopen. Mocht u echter tips en adviezen voor ons hebben die ons helpen deze zorg verder te optimaliseren, schroom niet om dit aan ons te melden.

Title: Contactgegevens
Heeft u nog vragen of zijn er anderszins zaken waarvoor u ons nodig heeft? Tijdens kantoortijden kunt u contact opnemen met het secretariaat; Telefoonnummer: 088 708 52 31. Bezoekadres: ZGT, locatie Almelo Polikliniek heelkunde, Route 1.8 Zilvermeeuw 1 7609 PP Almelo"
